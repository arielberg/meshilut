{"id":"3068","title":"בג\"ץ אמר לא לחקירת פעולות בעייתיות של בכירי משרד המשפטים לאחר עתירת התנועה","body":"אנחנו מצרים על כך שבית המשפט העליון התעלם מהפגמים שנפלו בפעולותיהם של היועמ\"ש הקודם והנוכחי, ובחר שלא לבטל את ההחלטה לסגור את התלונה שהוגשה נגד בכירות משרד המשפטים, למרות שהתקבלה בניגוד עניינים אישי ומוסדי של היועץ.\r\n\r\n* * *\r\n\r\nשני היועצים המשפטיים לממשלה סגרו את התיק נגד בכירות במשרדם שניסו לשדל את מנהל המכון לרפואה משפטית לשנות את עדותו שמסר לבית המשפט. <span class=\"text_exposed_show\">\r\n\r\nהגשנו תלונה במשטרה, אך לאחר התמהמהות , גרירת רגליים וסגירת התיק על ידי היועץ למרות שמדובר בעובדות שלו, עתרנו לבג\"ץ ודרשנו שתיפתח בדיקה עצמאית ובלתי תלויה.\r\n\r\nהיום (ג) בג\"ץ דחה את העתירה שלנו וסירב להתערב בהחלטת היועץ שלא לחקור את הפרשה. השופטים אף הביאו את החלטת ועדת האתיקה של לשכת עורכי הדין שהכריעה בתלונה שהגשנו כי נפל פגם אתי בהתנהלות הצמרת המשפטית.\r\n\r\n* *\r\n\r\nחשוב להדגיש שהיועץ המשפטי לממשלה ניסה למנוע את החלטת וועדת האתיקה של לשכת עורכי הדין, ובתחילה אף הורה לעובדות משרדו שלא להגיב לתלונה שהוגשה.\r\n\r\nדווקא בשל כך, יש לברך על כך שבית המשפט העליון סמך את ידו על החלטת וועדת האתיקה של לשכת עורכי הדין, והשופט מלצר אף ציטט ממנה בהרחבה והזכיר שגם כאשר עוסקים בעובדי מדינה ובפרקליטות \"יש לדעת: בתצהיר – כמו בעדות – יש להצהיר את האמת, את כל האמת ואך ורק את האמת\".\r\n\r\n* *\r\nההתייחסות הסלחנית של בית המשפט להליך הפגום ולניגודי העניינים האישיים והמוסדיים כאשר עוסקים בבכירי הממסד המשפטי, מטרידה מאד.\r\n\r\nבעוד שנבחרי ציבור ועובדי מדינה \"רגילים\" נבדקים בשבע עיניים וכל ניגוד עניינים או חריגה מהנהלים זוכה לביקורת חריפה ולעתים גם להליכים פליליים, הרי שכאשר מדובר בשופטים או באנשיו של היועץ המשפטי לממשלה, ננקטת גישת \"בית הלל\" ובית המשפט מתעלם מכל הפגמים וקובע ש\"חזקה על היועץ המשפטי לממשלה כי יפעיל שיקול דעת ענייני ומקצועי\".\r\n\r\nאנו ב<a href=\"https://www.facebook.com/Meshilut/\" data-hovercard=\"/ajax/hovercard/page.php?id=306539462798433&amp;extragetparams=%7B%22directed_target_id%22%3Anull%2C%22groups_location%22%3Anull%7D\" data-hovercard-prefer-more-content-show=\"1\">התנועה למשילות ודמוקרטיה</a> נמשיך לדרוש שקיפות ואחריותיות ממערכת המשפט, ונפעל בכל הדרכים כדי שהסטנדרטים שהמערכת המשפטית דורשת מכל עובד ציבור ונבחר ציבור, יחולו גם על פרקליטים, יועצים משפטיים ושופטים.</span>"}