{"id":"%D7%93%D7%A8%D7%99%D7%A9%D7%AA%20%D7%90%D7%A8%D7%92%D7%95%D7%A0%D7%99%D7%9D%20%D7%9C%D7%A7%D7%99%D7%93%D7%95%D7%9D%20%D7%97%D7%95%D7%A7%20%D7%A9%D7%9C%D7%99%D7%9C%D7%AA%20%D7%A7%D7%A6%D7%91%D7%90%D7%95%D7%AA%20%D7%9E%D7%97%D7%91%D7%9C%D7%99%D7%9D","type":"post","seo":{},"en":{},"date":"2024-06-20","image":"post/דרישת ארגונים לקידום חוק שלילת קצבאות מחבלים/image.jpg","body":"<p>בעקבות הפרסום של יהודה שלזינגר בישראל היום לפיו עשרות מחבלי חמאס וג'יאהד אסלאמי עזתיים ממשיכים לקבל קצבאות מהביטוח לאומי, אנו דורשים מיו\"ר ועדת העבודה והרווחה של הכנסת, חה\"כ ישראל אייכלר, לקדם הצעת חוק העוסקת בעניין וכבר מונחת על שולחנה של הועדה.&nbsp;</p><p>הצעת החוק שהוכנה בעזרתנו והוגשה ע\"י חה\"כ אריאל קלנר מהליכוד, נועדה לתקן את העיוות הנורא לאחר שחוק דומה נפסל בבג\"ץ לפני כשלוש שנים על חודו של קול.&nbsp; &nbsp;במכתב ציינו כי הועדה אמנם קיימה דיון בהצעת החוק לפני כ-3 חודשים אולם מאז הוא \"תקוע\" בשל עמדת הייעוץ המשפטי של הכנסת שהחוק \"לא יעבור בבג\"ץ\".&nbsp;</p><p>על כך כתבנו: \"לא ייתכן כי ייכבלו ידיו של המחוקק לפעול למען אזרחי ישראל, להגן על ביטחונם ולהילחם מלחמת חורמה בטרור הרצחני ולתקן עוול בלתי נתפס, והכל בשל אימת בג\"ץ!\"&nbsp;</p><p>על המכתב חתומים התנועה למשילות ודמוקרטיה, אם תרצו, ישראל שלי, נצח ישראל, לביא, הפורום המשפטי למען ארץ ישראל, בוחרים בחיים ועוד.</p>","title":"הרצחת וגם ירשת? פנינו יחד עם ארגונים נוספים בדרישה ליו\"ר ועדת העבודה לקדם חוק שלילת קצבאות ממשפחות מחבלים"}