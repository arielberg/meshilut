{"id":"218","title":"---","body":"לפי ידיעה שהתפרסמה באתר הארץ, משרד התרבות דרש מהנהלת בית הגפן פרטים לגבי ההצגה \"השיבה לחיפה\", עיבוד לסיפורו של רסאן כנפאני, שעתידה להיות מוצגת השבוע במסגרת \"ימי התרבות הערבית בחיפה\" (נעה שפיגל, יאיר אשכנזי \"<a href=\"http://www.haaretz.co.il/gallery/theater/.premium-1.4068748\" data-saferedirecturl=\"https://www.google.com/url?hl=iw&amp;q=http://www.haaretz.co.il/gallery/theater/.premium-1.4068748&amp;source=gmail&amp;ust=1494262707680000&amp;usg=AFQjCNGPkLxvL4O2XfHh5oLuJWs0RhB4pA\">משרד התרבות ביקש לבדוק הצגה שתעלה ב\"ימי תרבות ערבית\" בחיפה</a>\" אתר הארץ, 4.5.2017). משרד התרבות משתתף במימון הפסטיבל והוא דרש פרטים על ההצגה במסגרת טיפול בפניית ציבור שהתקבלה בטענה לתכנים פוגעניים כביכול. בית הגפן נענה לדרישה ושלח למשרד התרבות את המחזה. לפי תגובת המשרד התרבות העניין עדיין מצוי בבדיקה.\n\n&nbsp;\n\nאין זו הפעם הראשונה בה משרד התרבות דורש לקבל לעיונו מחזה בטרם הצגתו. לפני פסטיבל עכו לתיאטרון אחר, שהתקיים בסוכות, דרש משרד התרבות לבחון את המחזה של עינת וייצמן \"פלסטין, שנת אפס\" כדי לבדוק טענות כאילו ההצגה כוללת מסרים מסיתים החותרים תחת המדינה ופוגעים בסמליה. לאחר שיוצרת ההצגה סירבה לאפשר לנציגי משרד התרבות לצפות בחזרה, הנהלת הפסטיבל נענתה לדרישה ושלחה את המחזה לעיונו המוקדם של משרד התרבות (מכתבנו אליך מיום 9.10.2016).\n\n&nbsp;\n\nהצנזורה על מחזות בוטלה סופית בשנת 1991, ופקידי משרד התרבות לא מונו להחליפה ולשמש כמשטרת מחזות. העובדה שמוסדות תרבות משתפים פעולה עם הדרישות הפסולות של משרד התרבות מעידה על כך, שהם סוברים בטעות שאם משרד ממשלתי פונה אליהם הדבר נעשה על פי סמכות כדין או שמא בשל חשש שסירוב לבקשה הלא חוקית של משרד התרבות עלול להוביל לפגיעה בתמיכת המשרד.\n\n&nbsp;\n\nאנו סמוכים ובטוחים שגם הבדיקה הנוכחית לא תעלה דבר, אך כפי שכבר כתבנו בפנייתנו אליך בעניין המחזה \"פלסטין, שנת אפס\":\n\n&nbsp;\n\n\"הליך הבדיקה מופרך על פניו ומשולל סמכות או עילה... הבדיקה עליה הורתה שרת התרבות מגשימה בצורה חריפה במיוחד את החשש מפני אפקט מצנן – גם אם הבדיקה לא תעלה דבר הנזק כבר נעשה בכך ששודר מסר מאיים נגד כל מי שיעז לעסוק בסוגיות שנויות במחלוקת ושאינן עולות בקנה אחד עם עמדותיה הפוליטיות של השרה.\"\n\n&nbsp;\n\nלפיכך נבקש את התערבותך כדי להבהיר למשרד התרבות שאין לו כל סמכות לבחון תכנים של מחזות בפרט ושל אירועי תרבות בהם הוא תומך בכלל."}