{"id":"2758","type":"post","seo":{},"en":{},"date":"","image":"","body":"<h3><b><span lang=\"HE\">נשיאת העליון מרים נאור הגישה לבית המשפט את תשובתה לעתירת התנועה למשילות ודמוקרטיה שדרשה את ביטול הנחייתה לשופטים מכיוון שנמסרה בחוסר סמכות.</span></b></h3>\r\nלאחרונה הנחתה הנשיאה נאור את כלל השופטים שלא להיפגש עם יו\"ר לשכת עורכי הדין או מי מטעמו וכן שלא להיפגש עם נבחרי ציבור. התנועה למשילות ודמוקרטיה טענה כי הנחייה זו ניתנה בחוסר סמכות ועתרה לבג\"ץ בדרישה לקבוע כי היא בטלה.\r\n\r\nכעת נשיאת בית המשפט העליון השופטת מרים נאור השיבה באמצעות פרקליטות המדינה לעתירת התנועה למשילות ודמוקרטיה, והיא מבקשת מהשופטים לדחות את עתירת התנועה.\r\n\r\nלטענתה \"סמכותה של נשיאת בית המשפט העליון לקבוע הנחיות אינה מוגבלת כנטען על ידי העותרים אלא סמכותה מתפרשת גם על קביעת הנחיות בנושאים מינהליים הנלווים לשפיטה אשר נועדו לשמור על מערכת שפיטה עצמאית וא-פוליטית\".\r\n\r\nמנגד טוענת נאור כי \"ספק אם הנחיית המשיבה עולה כדי הנחיה מנהלית אך אף אם כן כך הדבר – אין מדובר בהנחיה מנהלית המחויבת כתב ופרסום\".\r\n\r\nלגופה של הנחייה כותבת מרים נאור לשופטי בג\"ץ כי \"תכליתה (של ההנחיה) לשמור על עצמאותה ואי תלותה של מערכת המשפט ולהגן עליה מפני פוליטיזציה, ואין בה משום פגיעה בלתי מידתית בגורם כלשהו. לפיכך ההנחיה היא סבירה, עניינית ואף מתבקשת, והיא אינה מגלה כל עילה להתערבות שיפוטית\".\r\n\r\nבתנועה למשילות ודמוקרטיה דוחים את תשובתה של נשיאת העליון לעתירה ואומרים כי היא לא הצליחה להצביע על כל מקור המקנה לה סמכות לפעול באופן עצמאי ולהנחות שופטים הנחיות מהסוג הזה.​​\r\n\r\nעו\"ד שמחה רוטמן היועץ המשפטי של התנועה אומר כי \"כתב התשובה שהוגש כולל מלל רב ומושגים עמומים כמו \"סמכות טבועה\" או \"עצמאות ואי תלות\", אולם אין בה הפנייה לסעיף חוק, לתקנה, או אפילו לפסיקה, המקנה לנשיאת בית המשפט העליון סמכות להוציא הנחייה שכזו לשופטים\". לדבריו \"חשוב לזכור שההנחיה פוגעת בזכויות של השופטים, כדוגמת חופש הביטוי והזכות לפרטיות ולחירות, ולפגיעה כזו נדרשת הסמכה מפורשת בחקיקה, דבר שלא בא זכרו בתגובת המדינה\".\r\n\r\nבתנועה למשילות ודמוקרטיה אומרים כי \"יש לקוות שבית המשפט העליון ידרוש מנשיאת העליון לעמוד באותם סטנדרטים שנדרשים מכל רשות שלטונית אחרת\" ומזהירים כי אם בית המשפט יקבע כי עקרון שלטון החוק אינו חל על השופטים, אמון הציבור בבית המשפט העליון ובמערכת המשפט בכללותה, ייפגע.\r\n\r\n<a href=\"http://meshilut.org/wp-content/uploads/2017/09/תגובה-מטעם-המשיבה-19.9.17.pdf\">לקריאת תשובה של מרים נאור לבג\"ץ לחצו כאן</a>\r\n\r\n&nbsp;","title":"נאור מתקשה להשיב מדוע הנחתה שופטים בלי סמכות"}