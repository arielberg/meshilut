{"id":"3190","title":"בעקבות עתירת התנועה: המאגר הסודי על מועמדים לשפיטה יירשם כחוק","body":"<p style=\"font-weight: 400; padding-right: 120px;\"><strong>לאחר הליך ממושך של 'התנועה למשילות ודמוקרטיה' הודיעה הנהלת בתי המשפט למחוזי כי אכן החוק מחייב לרשום את המאגר הרגיש שהוחזק וכך ייעשה</strong></p>\r\n<p style=\"font-weight: 400; padding-right: 120px;\"><strong>מצ\"ב: </strong><a href=\"http://meshilut.org/wp-content/uploads/2019/03/תשובת-המדינה-לעתירה-מאגר-יהלום-10.3.19.pdf\"><strong>תגובת הנהלת בתי המשפט כפי שנמסרה למחוזי</strong></a></p>\r\n<p style=\"font-weight: 400; padding-right: 120px;\">בשנה וחצי האחרונות ניהלה התנועה למשילות ודמוקרטיה הליך ארוך להסדרת המאגר הסודי המוחזק בבית המשפט העליון ובו פרטים רגישים וחוות דעת על מאות מועמדים לשפיטה. תחילה הכחישו בכירים המערכת בהם מנהל הנהלת בתי המשפט דאז השופט מיכאל שפיצר את דבר קיומו של המאגר המכונה \"יהלום\", אך לאחר שהתנועה רמזה כי המידע שברשותה מלמד שקיים מאגר שכזה נאלצו בהנהלת בתי המשפט להודות בכך אך סירבו לרשום אותו כפי שמחייב החוק להגנת הפרטיות.</p>\r\n<p style=\"font-weight: 400; padding-right: 120px;\">לפני כחודשיים הגישה התנועה למשילות ודמוקרטיה עתירה מנהלית לבית המשפט המחוזי ודרשה להסדיר את רישום המאגר. בתשובה לעתירה שמסרה כעת הנהלת בתי המשפט למחוזי באמצעות פרקליטות המדינה נאמר כי אכן החוק להגנת הפרטיות מחייב את רישומו של מאגר כזה ובכוונת הנהלת בתי המשפט לרשום את המאגר הסודי בהקדם כפי שדורשת העותרת.</p>\r\n<p style=\"font-weight: 400; padding-right: 120px;\">לאחר שהמאגר יירשם יוכלו המועמדים שלא צלחו את הליך המינוי לבקש את חוות הדעת והשיקולים שהביאו לאי קבלתם לתפקיד שיפוטי. כך, המידע שעד היום נסתר מעיני הציבור ואף מעיני המועמדים עצמם יוכל להיחשף.</p>\r\n<p style=\"font-weight: 400; padding-right: 120px;\"><strong>בתנועה למשילות ודמוקרטיה מביעים שביעות רצון מההישג ואומרים כי זהו יום גדול לשקיפות בהליכי מינוי השופטים. </strong> בתנועה מציינים כי \"לאחר שבמערכת בתי המשפט הכחישו את קיום המאגר ולאחר שבמשך שנה וחצי סירבו לבקשותינו לרישום המאגר כחוק, רק עתירה שהגשנו לבית המשפט הביאה להחלטה הנכונה היחידה והיא רישום המאגר. כעת בזכות ההליך הארוך דרך מינוי השופטים תהיה פחות נסתרת ויותר שקופה\".</p>\r\n<p style=\"font-weight: 400; padding-right: 120px;\">יהודה עמרני מנהל התנועה הוסיף כי \"רישום המאגר הוא רק הצעד הראשון, אנו נדרוש בדיקה יסודית בדבר תהליכי קבלת ההחלטות שהובילו לניסיונה של הנהלת בתי המשפט ושל השופט מיכאל שפיצר להסתיר את קיומו של המאגר ובהמשך להתכחש לחובת הרישום שלו\".</p>\r\n<p style=\"font-weight: 400; padding-right: 120px;\">היועץ המשפטי של התנועה, עו\"ד שמחה רוטמן אומר: \"בסופו של דבר לא יהיה מנוס מהחלת שקיפות כוללת על הליכי מינוי השופטים והעברת ההחלטות הללו אל נבחרי הציבור בכנסת ובממשלה. אור השמש הוא המחטא הטוב ביותר, והיום נעשה צעד גדול בדרך להשבת אמון הציבור במערכת המשפט\".</p>"}