{"id":"3194","name":"הציבור גייס את הכסף: העליון נדרש שוב לחשוף את ועדת השתיים","body":"<p style=\"padding-right: 150px;\"><strong>התנועה למשילות ודמוקרטיה שמנהלת מאבק עיקש לשקיפות בהליכי מינוי שופטים גייסה מהציבור את הסכום הדרוש לדיון נוסף.</strong></p>\r\n<p style=\"padding-right: 150px;\">בעשור האחרון פועלת ועדה חשאית מטעם נשיאי בית המשפט העליון. הועדה המכונה \"ועדת השתים\" מסננת עבור הנשיא שופטים המכהנים בבתי משפט השלום ומבקשים להתקדם לבתי המשפט המחוזיים. כעת הציבור נענה לפניית התנועה למשילות ודמוקרטיה ואסף אלפי שקלים כדי להמשיך ולדרוש משופטי בית המשפט העליון לחשוף את חוות הדעת וההמלצות המנחות את הועדה שפועלת באופן נסתר ובלי הסמכה חוקית.</p>\r\n\r\n\r\n[caption id=\"attachment_3176\" align=\"alignleft\" width=\"300\"]<img class=\"size-medium wp-image-3176\" src=\"http://meshilut.org/wp-content/uploads/2019/03/WhatsApp-Image-2019-02-20-at-20.14.12-300x300.jpeg\" alt=\"\" width=\"300\" height=\"300\" /> קמפיין מימון ההמונים[/caption]\r\n<p style=\"padding-right: 150px;\">קיומה של ועדת השתיים נחשף לפני שלש שנים ועד אז היא פעלה ללא ידיעת הציבור. מאז פועלת התנועה למשילות ודמוקרטיה כדי לחשוף את החומרים וההמלצות של הועדה המורכבת משתי שופטות בדימוס.\r\n\r\nלאחרונה דחה בית המשפט העליון את ערעור התנועה לחשיפת החומרים אך כן קיבל את עמדתה שעל הועדה חל חופש המידע. בפסק הדין ציין השופט פוגלמן כי אמנם דרישה דומה שהוגשה בעבר הנוגעת לחשיפת עבודת ועדת בדיקת המינויים בחברות הממשלתיות התקבלה בבית המשפט העליון, אך כאן לדברי פוגלמן העניין שונה \"בשל אופיה המיוחד של הוועדה למינוי שופטים\" ובשל \"השוני בין הדרישות ממועמדים לשיפוט ולמשרת דירקטור בחברה ממשלתית.</p>\r\n<p style=\"padding-right: 150px;\">לאחר התפוצצות פרשת אפי נווה הנוגעת בחשדות חמורים בעניין מינוי שופטים, החליטו בתנועה לא לוותר ולהגיש בקשה לדיון נוסף. מזכירות בית המשפט דרשה ערבון של 20,000 ₪ במקרה ויפסקו הוצאות נגד התנועה. הציבור התגייס ותרם את הסכום במסגרת קמפיין מימון המונים. בפועל הסכום שנדרש לתנועה היה 12,000 ₪ לאחר שנותר סכום מקמפיין המימון הקודם שנועד לאותו הליך.</p>\r\n<p style=\"padding-right: 150px;\">עם השלמת הסכום הגישה התנועה למשילות ודמוקרטיה את הבקשה לדיון נוסף ובו היא כותבת כי \"בפסק דינו בערעור קבע בית המשפט העליון מספר הלכות חדשות ומוקשות העומדות בסתירה להלכות הנוהגות בבית המשפט בנושאי חופש המידע, עד היום. הלכות אלו חודשו על ידי בית המשפט מבלי שניתנה התייחסות לעצם קביעתה של הלכה חדשה, ומבלי שניתנו נימוקים מדוע לא תחול ההלכה הקיימת ומה הצורך בקביעתה של הלכה חדשה\". לפיכך נכתב כי \"בנסיבות בהן פסק הדין עומד בסתירה להלכה קודמת של בית המשפט העליון, מבלי שניתן לכך כל נימוק, יש לקבוע דיון נוסף בהלכה החדשה שנקבעה הן מפאת סתירתה וקשיותה והן מפאת חידושה\".</p>\r\n<p style=\"padding-right: 150px;\">מנכ\"ל התנועה יהודה עמרני אומר כי \"ההתגייסות הציבורית שמממנת את הפעילות מוכיחה כי הציבור חכם יותר מבעבר והפסיק לקבל בהכנעה את העיוותים במערכת המשפט\".</p>\r\n\r\n\r\n[caption id=\"attachment_3195\" align=\"aligncenter\" width=\"519\"]<img class=\" wp-image-3195\" src=\"http://meshilut.org/wp-content/uploads/2019/03/סיום-מימון-ועדת-השתיים-20.3.19-300x129.png\" alt=\"\" width=\"519\" height=\"223\" /> היעד הושג[/caption]\r\n\r\n<em>הכתבה פורסמה לראשונה <a href=\"https://www.inn.co.il/News/News.aspx/397050\">באתר ערוץ 7</a> ב-20.3.19</em>\r\n\r\n&nbsp;"}