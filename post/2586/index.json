{"id":"2586","title":"מבקר המדינה מסתיר: ירידה תלולה בפניות אליו","body":"<h3><span style=\"color: #000000;\"><b><span lang=\"HE\">נתונים שאספה התנועה למשילות ודמוקרטיה מלמדים כי בשנה האחרונה חלה ירידה של 21% בפנייה למבקר, כשבמקביל הוספו תקנים למשרדו. התנועה למשילות: תמרור אזהרה לאובדן אמון</span></b></span></h3>\r\nבימים האחרונים פרסם מבקר המדינה יוסף שפירא את הדו\"ח השנתי שלו לשנת 2016 שסוקר את עבודת משרדו בשבתו כנציב תלונות הציבור.\r\n\r\nבתנועה למשילות ודמוקרטיה שבין היתר עוקבת אחר פעולות המבקר ריכזו את נתוני השנים האחרונות וערכו סקירה שמשווה בין השנים. הנתונים מלמדים כי בשנה החולפת נרשמה ירידה תלולה בפניות הציבור למבקר המדינה. בעוד שבשנת 2015 הוגשו למבקר כ15,000 תלונות, בשנה האחרונה הוגשו רק 11,827 תלונות, ירידה תלולה של 21% אחוזים. בכך חזרה כמות התלונות לכמות שהוגשה בשנת 2010.\r\n\r\nבדו\"ח, המבקר לא הדגיש את הנתון החשוב הזה. הדוחו\"ת הקודמים של המבקר כללו גרף מעוצב שמראה באופן בולט את מגמת העלייה בפניות הציבור אליו, אך בדו\"ח האחרון הושמט הגרף הזה ובמקומו נכתב מספר התלונות לשנה זו בלבד, בלי כל השוואה לשנים שעברו. רק עיון בדוחו\"ת הקודמים העלה כי נרשמה ירידה חדה במספר התלונות.\r\n\r\nצוות המחקר של התנועה למשילות ודמוקרטיה בחן גם היקף כוח האדם של האגף לטיפול בתלונות הציבור במשרד מבקר המדינה. כך עולה כי לאורך השנים חל גידול בתקנים ובעובדים שמעסיק המבקר, זאת כאמור כשמנגד בשנה החולפת דוקא כמות העבודה ירדה, בשל הירידה החדה בפניות הציבור.\r\n\r\n<strong>כך עולה כי בשנת 2015 כל עובד טיפל בממוצע ב-91 תלונות ואילו בשנת 2016 כל עובד טיפל ב-67 תלונות בלבד, נתון שמלמד על ירידה ביעילות כח האדם והמשאבים של מבקר המדינה.</strong>\r\n\r\nבדוחו\"ת הקודמים התייחס מבקר המדינה לעלייה שנרשמה אז בכמות התלונות וכתב כי <strong><em> \"</em></strong><strong><em>הדבר מעיד יותר מכול על האמון הרב של הציבור במוסד נציב תלונות הציבור ועל ההתייעלות</em></strong><strong><em> </em></strong><strong><em>ההולכת וגוברת של הנציבות במתן השירות לפרט</em></strong><strong><em>\".</em></strong> וכיום כאמור, הנתונים מלמדים ההיפך.\r\n\r\nבתנועה למשילות ודמוקרטיה אומרים כי הירידה התלולה בפניות הציבור אל המוסד שאמור להוות לו כתובת, היא תמרור אזהרה מפני אבדן אמון הציבור במוסד מבקר המדינה ותפקודו וכי היה מצופה מהמבקר להציף את הנתונים הללו, ובטח שלא להסתיר או לטששט אותם מפני הכנסת והציבור.\r\n\r\nעו\"ד שמחה רוטמן מהתנועה למשילות ודמוקרטיה אומר כי \"חשוב לחזק את אמון הציבור במוסד מבקר המדינה כדי שיהווה כתובת לפניות ותלונות אזרחים וישמש גורם שיודע להציף בעיות מערכתיות\". לדברי רוטמן \"לאחרונה נוהג המבקר לקיים ביקורת שחורגת מהנוהג המקובל, ואינו נמנע במעורבות בהליכי קבלת החלטות בזמן אמת, באופן שחורג מתפקידו. התוצאות מראות כי בשל כך הציבור רוחש לו פחות אמון ויש להצר על כך. ראוי שהכנסת תידרש לנתונים המדאיגים הללו\".\r\n\r\nלהורדת נתוני הבדיקה <a href=\"http://government.beauty-charm.info/wp-content/uploads/2017/07/ניתוח-נתונים-דוחות-ותקציב-מבקר-המדינה.xlsx\">לחצו כאן </a>"}