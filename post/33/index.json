{"id":"33","name":"הכנסת אישרה: שופטים וקצינים בכירים יגישו הצהרת הון","body":"<h3 class=\"font_8\" dir=\"rtl\">מליאת הכנסת אישרה בקריאה שלישית: מהיום שופטים וקצינים בכירים יחויב להגיש הצהרת הון. התנועה למשילות ודמוקרטיה שסייעה בהכנת החוק: \"צעד חשוב למאבק בשחיתות\"</h3>\r\n<p class=\"font_8\" dir=\"rtl\">ברוב של 29 חברי כנסת ללא מתנגדים אישרה הערב (ב) מליאת הכנסת באופן סופי את הצעת החוק המחייבת שופטים וקצינים בכירים להגיש הצהרת הון.</p>\r\n<p class=\"font_8\" dir=\"rtl\">עד היום לא הייתה כל חובה על שופטים, על קצינים בכירים במשטרה ובצה\"ל, ועל פקידים בכירים בשלטון המקומי לדווח על ההון העצמי שלהם.</p>\r\n<p class=\"font_8\" dir=\"rtl\">שרים וחברי כנסת כבר מחויבים להגיש הצהרות הון, והחוק שעבר משווה את הנוהג גם כלפי שירות המדינה והשופטים, שמהיום יחויבו למסור את ההצהרה בכניסתם לתפקיד ובסיום התפקיד, וכן פעם בשש שנים. הצהרות ההון ישארו חסויות ולא יפורסמו בפומבי.</p>\r\n<p class=\"font_8\" dir=\"rtl\"><img id=\"innercomp_tcey1og0imgimage\" src=\"https://static.wixstatic.com/media/1a27ca_2dcf0b07cdc840559ae981f12d15c611~mv2.jpeg/v1/fill/w_281,h_211,al_c,q_80,usm_0.66_1.00_0.01/1a27ca_2dcf0b07cdc840559ae981f12d15c611~mv2.webp\" alt=\"\" data-reactid=\".2.0.0.$image\" /></p>\r\n<p class=\"font_8\" dir=\"rtl\">ההצעה קודמה על ידי חברי כנסת מכל קצות הקשת הפוליטית. יוזם החוק ח\"כ בצלאל סמוטריץ'​ אמר כי \"שקיפות בקרב בעלי תפקידים שאינם נבחרי ציבור חשובה ביותר, שכן לרוב החלטות בדרגים אלו אינן חשופות לציבור ואין לציבור יכולת השפעה על בחירתם או אי בחירתם כאשר תפקודם לקוי\".</p>\r\n<p class=\"font_8\" dir=\"rtl\">בתנועה למשילות ודמוקרטיה שסייעה בהכנת החוק אומרים כי מדובר בצעד חשוב למאבק בשחיתות שתרום לטוהר המידות.</p>\r\n<p class=\"font_8\" dir=\"rtl\">היועץ המשפטי של התנועה למשילות ודמוקרטיה עו\"ד שמחה רוטמן שליווה את הליך החקיקה בועדת החוקה:  \"החוק תיקן את המצב בו רק נבחרי ציבור היו צריכים להגיש הצהרת הון. שופטים, פקידים בכירים וקציני משטרה וצבא צריכים להיות תחת עין בוחנת באותה מידה. אנו מקווים שהחוק שעבר הערב יגביר את השקיפות ואת אמון הציבור במערכות חשובות אלה\".</p>\r\n<p class=\"font_8\" dir=\"rtl\"></p>"}