{"id":"2628","title":"​​מרים נאור מסתירה מידע בהליך בחירת שופטים","body":"<h3><b><span lang=\"HE\"><span style=\"color: #20124d;\">התנועה למשילות ודמוקרטיה ביקשה מנשיאת העליון מרים נאור לחשוף את החלטות הועדה הפנימית המסננת מועמדים לשפיטה. נאור מסרבת. התנועה: \"שומרים מינויים בתוך המשפחה\"</span></span></b></h3>\r\nנשיאת בית המשפט העליון מסרבת לפי שעה לבקשה שהגישה התנועה למשילות ודמוקרטיה לחשיפת הפרוטוקולים וההמלצות של ועדת השתיים המסננת שופטים המעוניינים להגיש מועמדות לועדה לבחירת שופטים.\r\n\r\nלפני חודש הגישה התנועה למשילות ודמוקרטיה בקשה בהתאם לחוק חופש המידע ודרשה לקבל את התכתובות, ההמלצות והפרוטוקולים של \"ועדת השתיים\", הממליצה על קידום או אי קידום שופטים מכהנים, ומשמשת כעין מסננת חשאית עבור הועדה למינוי שופטים.\r\n\r\nכעת השיבה הרשות השופטת לבקשת התנועה והודיעה כי היא דוחה את מתן המענה ב-30 יום. בעוד פחות מחודש תמנה הועדה לבחירת שופטים ארבעה שופטים לעליון, כך שהחלטת הדחייה במתן תשובה מסתירה את ההתנהלות בהליך הנוכחי.\r\n\r\nבועדה הפנימית המכונה \"ועדת השתים\" חברות שתי שופטות בדימוס והיא מגבשת עמדה על שופטים מכהנים המעוניינים להתמנות לתפקיד הבא. ההמלצות מועברות לנשיאת בית המשפט העליון מרים נאור. כיום חברות הועדה הן שופטת בית המשפט העליון לשעבר עדנה ארבל ושופטת בית המשפט המחוזי לשעבר אורית אפעל-גבאי.\r\n\r\nבתנועה למשילות ודמוקרטיה מציינים כי עצם קיומה של ועדת השתיים אינו תקין ולא מוסדר בחוק ולו רק בשל סיבה זו חשיפת מסמכי הועדה היתה צריכה לבא ביוזמת נשיאת בית המשפט העליון מרים נאור, אך בגלל שהדבר לא נעשה, יש לבקש אותו בהתאם לחוק.\r\n\r\nעו\"ד שמחה רוטמן מהתנועה למשילות ודמוקרטיה אומר כי \"וועדת השתיים כמו גם הקורס למועמדים לשפיטה והוראתה של נשיאת בית המשפט העליון המונעת משופטים לדבר עם חברי הוועדה, הם כלים שאינם מופיעים בחוק או בחוק היסוד, ונועדו כולם לאותה מטרה, לייצר מסננים וחסמים לשיקול דעתם של כל חברי הוועדה לבחירת שופטים, למעט הנשיאה מרים נאור\".\r\n\r\nמנהל התנועה יהודה עמרני: <strong>\"</strong>המחוקק הקים את הוועדה לבחירת שופטים שבה תשעה חברים שווים, גם אם הדבר לא מוצא חן בעיני שופטי בית המשפט העליון, המנסים ליטול לעצמם את הזכות לוטו ולשמירת המינויים \"בתוך המשפחה\", כדברי הנשיא בדימוס אהרון ברק\".​\r\n\r\nלקריאת בקשה למידע שהוגשה על ידי התנועה למשילות <a href=\"http://government.beauty-charm.info/wp-content/uploads/2017/07/02036817.pdf\">לחצו כאן </a>"}