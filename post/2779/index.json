{"id":"2779","type":"post","seo":{},"en":{},"image":"","body":"<h3><b><span lang=\"HE\">שופטי בית המשפט העליון והמשנים ליועמ\"ש דרשו מהתנועה למשילות ודמוקרטיה סכום עתק לחשיפת יומניהם. תוך יומיים הציבור התגייס והושג הסכום הדרוש.</span></b></h3>\r\nקמפיין מימון ההמונים לחשיפת היומנים של שופטי בית המשפט העליון ושל ארבעה משנים ליועץ המשפטי לממשלה נחל הצלחה יוצאת דופן.\r\n\r\nהתנועה למשילות ודמוקרטיה שיזמה את הפנייה לשופטים וליועמשי\"ם פנתה לציבור בקמפיין מימון המונים כדי לגייס את הסכום. יומיים בלבד חלפו והציבור השלים את היעד כשתרם כ-25,000 שקלים, 101% מהסכום שנדרש למשימת השקיפות.\r\n\r\nבמסגרת חוק חופש המידע פנתה התנועה למשילות ודמוקרטיה לפני מספר חודשים לשופטי בית המשפט העליון ולארבעה מהמשנים ליועץ המשפטי לממשלה: דינה זילבר, ארז קמיניץ, רז נזרי ואבי ליכט בדרישה לקבל לידיה את היומנים ולוחות הזמנים שלהם. מהנשיאה היוצאת מרים נאור ומהנשיאה הנכנסת אסתר חיות ביקשה התנועה גם פירוט מועדי שיחות ומפגשים עם שרי ממשלה, עם נשיאי בית המשפט העליון בדימוס ועם עיתונאים מהארץ ומחו\"ל, זאת החל מינואר 2016 ועד לחודש יולי 2017.\r\n\r\nהנהלת בתי המשפט השיבה לתנועה כי עבור מסירת יומני השופטים בעליון היא דורשת למעלה מ-18,000 שקלים. תשובה דומה סיפקו המשנים ליועמ\"ש שדרשו לא פחות מ-6,630 שקלים עבור העברת המידע. בהנהלת בתי המשפט הסבירו כי נדרשות למעלה מ-600 שעות עבודה כדי להכין את החומר לעיון הציבור.\r\n\r\nהבקשה לשקיפות באה על רקע פסיקת בית המשפט העליון לפני כשלשה חודשים כי על ראש הממשלה נתניהו להעביר לידי העיתונאי רביב דרוקר את מועדי השיחות שקיים עם בכירי העיתון ישראל היום שלדון אדלסון ועמוס רגב. השופטים הדגישו בפסק הדין את חשיבותו של האינטרס הציבורי בחשיפת המידע שגובר לדבריהם על הזכות לפרטיות של שלדון ורגב.\r\n\r\nבתנועה למשילות ודמוקרטיה שבעי רצון מהתגייסות הציבור לתשלום עבור היומנים והמידע ובמהלך היום יעבירו את הסכום להנהלת בתי המשפט ולמשרד המשפטים כדי שאלה יכינו את היומנים.\r\n\r\nמנהל התנועה יהודה עמרני אומר כי \"השופטים והמשנים ליועמ\"ש לממשלה ניסו להרחיק אותנו מהמידע והציבו חסם כלכלי בפני השקיפות שלהם לציבור. אלא שהמידע הזה שייך לציבור שנרתם במהירות לשם השגת היומנים. מאות אנשים נענו לקמפיין מימון ההמונים שפתחנו ופתחו את הכיס\", עמרני אומר כי הציבור לא מוכן לקבל מצב בו דוקא שופטי בית המשפט העליון והמשנים ליעומ\"ש מחילים על כולם סטנדרטים גבוהים של שקיפות וטוהר מידות, אך הם עצמם לא עומדים בהם\".\r\n\r\nעו\"ד זאב לב המרכז את תחום חופש המידע בתנועה אומר כי \"זו אינה הפעם הראשונה בה אנו נתקלים בקשיים לקבל מידע מבית המשפט העליון, גם כאשר המענה מחוייב על פי חוק חופש המידע. נקווה שהמסר הציבורי יעבור גם לשופטים שמעתה יתייחסו בצורה הוגנת יותר לתחום השקיפות והמנהל התקין\".\r\n\r\nהנהלת בית המשפט עדכנה את התנועה למשילות ודמוקרטיה כי גם לאחר גיוס הסכום הדרוש, הטיפול בבקשה יארך עוד זמן רב, בשל הצורך בהכנת היומנים לקראת פרסומם.\r\n\r\n<strong><em>קישור לדף הקמפיין: </em></strong><strong><em><a href=\"https://mailtrack.io/trace/link/f3f9056d531ed74c04c3b83735ec33742d2ce656?url=https%3A%2F%2Fwww.jgive.com%2Fhe%2Fdonation_targets%2F3058%3Fcurrency%3DILS&amp;userId=2150392&amp;signature=09636f40cac705c9\" data-saferedirecturl=\"https://www.google.com/url?hl=iw&amp;q=https://mailtrack.io/trace/link/f3f9056d531ed74c04c3b83735ec33742d2ce656?url%3Dhttps%253A%252F%252Fwww.jgive.com%252Fhe%252Fdonation_targets%252F3058%253Fcurrency%253DILS%26userId%3D2150392%26signature%3D09636f40cac705c9&amp;source=gmail&amp;ust=1509552727439000&amp;usg=AFQjCNFwMg9wPRpxVuu4ajnK8JWGecBE7g\">https://www.jgive.com/he/donation_targets/3058?currency=ILS</a></em></strong>\r\n\r\n<img class=\"alignnone size-medium wp-image-2781\" src=\"http://meshilut.org/wp-content/uploads/2017/10/המימון-הושלם.-דף-הקמפיין-למימון-המונים-300x182.png\" alt=\"\" width=\"300\" height=\"182\" />","title":"הציבור גייס את הסכום לחשיפת יומני שופטי העליון"}