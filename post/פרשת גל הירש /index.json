{"id":"%D7%A4%D7%A8%D7%A9%D7%AA%20%D7%92%D7%9C%20%D7%94%D7%99%D7%A8%D7%A9%20","type":"post","seo":{},"en":{},"date":"2022-05-10","image":"post/פרשת גל הירש /image.jpg","body":"<p>בשבוע שעבר שודר בחדשות 13&nbsp;<a href=\"https://mida.org.il/2022/05/03/%d7%a7%d7%a8%d7%91-%d7%97%d7%99%d7%99%d7%95-%d7%a9%d7%9c-%d7%92%d7%9c-%d7%94%d7%99%d7%a8%d7%a9-%d7%94%d7%95%d7%90-%d7%92%d7%9d-%d7%a7%d7%a8%d7%91-%d7%a2%d7%9c-%d7%94%d7%93%d7%9e%d7%95%d7%a7%d7%a8/\">סרטה המדובר</a>&nbsp;של אילה חסון, \"קרב חייו\", אשר עיקרו עוסק במערכה המשפטית שנאלץ גל הירש לנהל לאחר שהוכרז כמועמד לתפקיד מפכ\"ל המשטרה. מדובר בעיני בצפיית חובה לכל מי שמגדיר את עצמו אזרח מעורב, ורוצה להבין כיצד פועלת \"מערכת אכיפת החוק\", המורכבת לכאורה מגופים נפרדים ובלתי-תלויים כגון משטרה, פרקליטות וייעוץ משפטי, כאשר היא מזהה אינטרס שלה העלול להיפגע.</p><p>למי שבכל זאת פספס נספר על קצה המזלג כי מיד עם הידיעה על כוונת השר ארדן למנות \"מישהו מבחוץ\" לתפקיד המפכ\"ל, החלה התגייסות כללית של בכירי המשטרה לשעבר, שקראו באופן פומבי לסיכול המינוי. משם הייתה הדרך קצרה ל\"בדיקה\" של המידע הקיים על הירש, בדיקה שהובילה במהרה לפתיחה בחקירה ובסוף לכתב אישום בנושא שכלל לא קשור לנושא החקירה המקורי.</p><p>הנקודה המרתקת בסרט, בעיני לפחות, אינה השאלה האם גל הירש חף מפשע או אשם, או האם כתב האישום שבסופו של דבר הוגש כנגדו \"נתפר\" או לא. הדבר המרתק באמת היא החשיפה לאופן בו התגייסה המערכת כולה למרר את חייו, החל מהמשטרה ועד הפרקליטות בהובלת ליאת בן ארי. על מנת להבין את פעולת המערכת, די לבחון את המידע שאינו שנוי במחלוקת בנוגע לחקירות שלא הבשילו לכתבי אישום.</p><p>נזכיר כי סמוך לאחר ההודעה על מינוי הירש והתגייסות הניצבים בדימוס נגדו, הודיע היועץ המשפטי לממשלה דאז וינשטיין על \"בדיקה\" שהפכה בהמשך לחקירה והתמקדה בשני תיקים: \"תיק הנפלים\" ופרשת השוחד בגאורגיה. שתי הפרשיות נסגרו בקול דממה דקה ב-2018 ו-2019 בהתאמה. עכשיו נניח לצורך הדיון הנחה מופרכת למדי בהתחשב בנסיבות, ולפיה אכן היו קיימים חשדות אותנטיים כנגד גל הירש, שאכן צצו באורח פלא בדיוק כאשר הוכרז על מינויו למפכ\"ל. בנסיבות כאלו, מה מצופה היה ממערכת אכיפת החוק לעשות?</p><p>במדינה נורמלית, מצופה היה מהמערכת לבצע חקירת בזק, מהירה ככל האפשר, על מנת לאפשר או לשלול את המינוי באופן סופי. במקרה של הירש לא היה כל קושי לבצע חקירה כזו, במיוחד לאור העובדה ש\"המידע\" שהעלה את החשדות כבר התיישן במשך שנתיים אצל הרשויות בשלב הפתיחה בחקירה, וכבר בסוף שנת 2015 ותחילת 2016 התקבל מידע ממדינות אחרות שהעלה אינדיקציות לכך שמדובר בקשקוש.</p><div class=\"se-component se-video-container\" contenteditable=\"false\" style=\"width: 100%;\"><figure style=\"width: 100%; height: 56.25%; padding-bottom: 56.25%;\"><iframe src=\"https://www.facebook.com/plugins/video.php?height=314&amp;href=https%3A%2F%2Fwww.facebook.com%2FNetanyahu%2Fvideos%2F507227447768445%2F&amp;show_text=false&amp;width=560&amp;t=0\" frameborder=\"0\" allowfullscreen=\"\" data-percentage=\"100%,56.25%\" data-size=\"100%,56.25%\" data-index=\"0\" data-file-name=\"video.php?height=314&amp;href=https%3A%2F%2Fwww.facebook.com%2FNetanyahu%2Fvideos%2F507227447768445%2F&amp;show_text=false&amp;width=560&amp;t=0\" data-file-size=\"0\" data-origin=\"100%,56.25%\" style=\"width: 100%; height: 100%;\"></iframe></figure></div><p>אז חקירה מהירה לא הייתה ועינוי הדין נמשך במשך כמעט חמש שנים. מה מצופה כעת ממערכת ציבורית, כל מערכת ציבורית, הפועלת במדינה מתוקנת? הציפייה הבסיסית ביותר ממערכת המשפט, או מכל מערכת ציבורית אחרת, היא להפיק לקחים ולהעניש את האחראים. בסופו של יום מישהו הורה על פתיחה בחקירה, השקיע משאבי ציבור עצומים, וסיכל בפועל – אפילו אם נניח שלא מתוך כוונת זדון – מינוי של מפכ\"ל. תוצאות כאלו בכל חברה פרטית היו מובילות לפיטורים. בכל גוף ממשלתי היה מתקבל דו\"ח חריף של מבקר המדינה, ומצופה היה לנקוט בצעדים אישיים נגד האחראים לכישלון, בהנחה שלא היו מתפטרים מיוזמתם.</p><p>אלא שכאן לא מדובר על חברה פרטית או על גוף ציבורי רגיל. כאן מדובר במערכת המשפט – זו שאינה טועה לעולם, אינה חוטאת לעולם, ובוודאי שאינה נכשלת או זקוקה לתיקון. כאשר מדובר במערכת המשפט הישראלית, הכישלון נותר תמיד ובהגדרה יתום. אף אחד לא יתחקר כיצד מינוי מפכ\"ל סוכל בלי כל בסיס. איש לא ייתן את הדין או יפוטר בגלל חקירות שנמשכו חמש שנים ללא כל תוצאה. עזבו לרגע את הצד המאפיוזי בהתנהלות. פשוט לתת את הדין על ביצועים גרועים. כאשר&nbsp;<a href=\"https://mida.org.il/2018/08/09/%d7%95%d7%a2%d7%93%d7%aa-%d7%94%d7%a4%d7%a0%d7%99%d7%9d-%d7%a9%d7%9c-%d7%94%d7%9b%d7%a0%d7%a1%d7%aa-%d7%a7%d7%95%d7%a8%d7%90%d7%aa-%d7%9c%d7%97%d7%a7%d7%95%d7%a8-%d7%90%d7%aa-%d7%94%d7%aa%d7%a0%d7%94/\">התכנסה ועדת הפנים של הכנסת</a>&nbsp;לדון בנושא, צופפו בכירי המערכת שורות באופן מוכר וחוזר על עצמו. פרקליט המדינה שי ניצן הגיע בכבודו ובעצמו לוועדה על מנת להסביר כי הטענות נגד החקירה מגוחכות ומשוללות כל יסוד.</p><p>הסיבה להתנהלות הזו של מערכת המשפט, המתחילה כבר במשטרה תוך שיתוף פעולה של הפרקליטות, מח\"ש והייעוץ המשפטי ומעודדת ריקבון מוסרי יחד עם בינוניות מקצועית, היא&nbsp;<a href=\"https://mida.org.il/2020/12/02/%d7%a8%d7%a7-%d7%9e%d7%95%d7%a2%d7%9e%d7%93-%d7%97%d7%99%d7%a6%d7%95%d7%a0%d7%99-%d7%94%d7%99%d7%94-%d7%99%d7%9b%d7%95%d7%9c-%d7%9c%d7%94%d7%aa%d7%97%d7%99%d7%9c-%d7%9c%d7%aa%d7%a7%d7%9f-%d7%90%d7%aa/\">היעדר הביקורת הציבורית</a>. מערכת המשפט פועלת ב\"חלל סגור\", כאשר מי שמפקח על המשטרה כפוף לפרקליטות, ועל הפרקליטות עצמה אין כל ביקורת ממשית. אפילו את הנבת\"ם – גוף הביקורת שביקשה הכנסת להקים בחוק – פעלו בפרקליטות&nbsp;<a href=\"https://mida.org.il/2016/04/21/%d7%91%d7%99%d7%a7%d7%95%d7%a8%d7%aa-%d7%9c%d7%90-%d7%a2%d7%9c-%d7%9e%d7%a9%d7%a8%d7%93-%d7%94%d7%9e%d7%a9%d7%a4%d7%98%d7%99%d7%9d/\">כדי לסרס מכל סמכות</a>&nbsp;תוך שביתה וצעקות בוועדות הכנסת.</p><p>גל הירש הצטרף לרבים וטובים לפניו&nbsp;<a href=\"https://mida.org.il/2017/01/04/%D7%A9%D7%9C%D7%98%D7%95%D7%9F-%D7%94%D7%97%D7%95%D7%A7-%D7%94%D7%99%D7%A1%D7%98%D7%95%D7%A8%D7%99%D7%AA-%D7%94%D7%97%D7%99%D7%A1%D7%95%D7%9C%D7%99%D7%9D-%D7%94%D7%A4%D7%95%D7%9C%D7%99%D7%98%D7%99/\">שמינויים סוכל על ידי מערכת אכיפת החוק</a>, על אף שבסופו של יום התברר כי הם חפים מפשע. רפול, נאמן, הירש, ומאיה פורמן רזניק הם רק כמה דוגמאות בולטות לשחיתות ולבזבזנות שנוצרות כאשר גוף ציבורי מקבל כוח וסמכות כמעט בלתי מוגבלת, מבלי שתהיה עליו כל ביקורת אפקטיבית.</p><p>בסופו של יום אין שום ברירה אחרת. על מנת לקבל מערכת משפט ישרה ומקצועית תידרש הקמת גוף ביקורת בלתי תלוי, שלא יהיה חלק מהמערכת ויקבל את הסמכות לפעול על מנת למצות את הדין עם תופעות של בזבזנות, חלמאות, ובטח ובטח שגם שחיתות. למרבה הצער לגל הירש גוף כזה כבר לא יעזור.</p><hr><p><em><strong>עו\"ד זאב לב הוא היועץ המשפטי של ׳התנועה למשילות ודמוקרטיה׳.</strong></em></p>","title":"ללא ביקורת ציבורית, הסיכול הבא הוא עניין של זמן"}