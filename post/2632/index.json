{"id":"2632","name":"בקשה ראשונה: לחשוף המלצות 'ועדת השתיים' לגבי מועמדים לשפיטה","body":"<h3><b><span lang=\"HE\">בהתאם לחוק חופש מידע דורשת התנועה למשילות ודמוקרטיה לחשוף את התכתבויות \"ועדת השתים\" החשאית, המגבשת המלצות למועמדים לשפיטה.</span></b></h3>\r\nהתנועה למשילות ודמוקרטיה פנתה לממונה על יישום חוק חופש המידע ברשות השופטת. בפנייה מתבקשת נשיאת בית המשפט העליון מרים נאור לחשוף בהתאם לחוק חופש מידע את התכתובות, ההמלצות והפרוטוקולים של \"ועדת השתיים\", הממליצה על קידום או אי קידום שופטים מכהנים, ומשמשת כעין מסננת חשאית עבור הועדה למינוי שופטים.\r\n\r\nבועדה הפנימית המכונה \"ועדת השתים\" חברות שתי שופטות בדימוס והיא מגבשת עמדה על שופטים מכהנים המעוניינים להתמנות לתפקיד הבא. ההמלצות מועברות לנשיאת בית המשפט העליון מרים נאור. כיום חברות הועדה הן שופטת בית המשפט העליון לשעבר עדנה ארבל ושופטת בית המשפט המחוזי לשעבר אורית אפעל-גבאי.\r\n\r\nבתנועה למשילות ודמוקרטיה אומרים כי עצם קיומה של ועדת השתיים אינו תקין ולא מוסדר בחוק ולו רק בשל סיבה זו חשיפת מסמכי הועדה היתה צריכה לבא ביוזמת נשיאת בית המשפט העליון מרים נאור, אך בגלל שהדבר לא נעשה, יש לבקש אותו בהתאם לחוק.\r\n\r\n<strong>בחודש הקרוב תדון הועדה לבחירת שופטים במינויים לבית המשפט העליון ובמועמדים העומדים בפני הועדה גם שופטים מכהנים. לקראת הישיבה הזו, דורשת התנועה לקבל את ההמלצות שגיבשה ועדת השתיים באשר לשופטים אלה.</strong>\r\n\r\nמנהל התנועה יהודה עמרני: כאשר מדובר בהליך מינוי שופטים שהשפעתו על מדינת ישראל היא הרת גורל, חובה להחיל שקיפות, קל וחומר כשמדובר בועדה פנימית שנוסדה ביוזמה עצמאית של נשיאי בית המשפט העליון ואין לה כל מקור בחוק.\r\n\r\nכמו כן, במסגרת חוק חופש המידע דורשים בתנועה מנשיאת העליון השופטת מרים נאור לתת פומבי לכל ההתכתבויות מהשנה החולפת בינה לבין ועדת השתיים\r\n\r\nלקריאת הבקשה שהוגשה <a href=\"http://government.beauty-charm.info/wp-content/uploads/2017/07/בקשת-חופש-מידע-ועדת-השתיים-סרוק.pdf\">לחצו כאן </a>"}