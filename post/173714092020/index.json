{"id":"173714092020","type":"post","seo":{},"en":{},"image":"post/173714092020/image.jpg","body":"<p>מאמר מאת עו\"ד שמחה רוטמן היועץ המשפטי של התנועה.</p><div>את הדיון בשאלת&nbsp;<a href=\"https://www.israelhayom.co.il/article/797711\" target=\"_blank\">נבצרותו של ראש הממשלה</a>&nbsp;צריך להתחיל באמת פשוטה: עמדתו של מנדלבליט בעניין הנבצרות פשוט לא רלוונטית. החלטה על נבצרות ראש ממשלה יכולה להתקבל רק על ידי הממשלה, ואין שום חוק או פסק דין שאפילו רומזים שהיועמ\"ש רשאי להחליט שראש הממשלה נבצר. אם היועמ\"ש ייתן לגורם ממשלתי הוראה כלשהי לפעול כאילו ראש הממשלה נבצר - אנו בהפיכה שלטונית, לכל דבר ועניין. ועל דבר כזה אין סובלנות ואין סבלנות.</div><div class=\"se-component se-video-container\" contenteditable=\"false\" style=\"width: 100%;\"><figure style=\"width: 100%; height: 56.25%; padding-bottom: 56.25%;\"><iframe src=\"https://cdn.israelhayom-cdnwiz.com/israelhayom/player.php?clipid=0_e6k6dq3d&amp;autoplay=false&amp;dfp=false&amp;automute=false&amp;playlist=false&amp;noads=false&amp;category=%D7%97%D7%93%D7%A9%D7%95%D7%AA&amp;nocontrols=false\" frameborder=\"0\" allowfullscreen=\"\" data-percentage=\"100%,56.25%\" data-size=\"100%,56.25%\" data-file-name=\"player.php?clipid=0_e6k6dq3d&amp;autoplay=false&amp;dfp=false&amp;automute=false&amp;playlist=false&amp;noads=false&amp;category=%D7%97%D7%93%D7%A9%D7%95%D7%AA&amp;nocontrols=false\" data-file-size=\"0\" data-origin=\"100%,56.25%\" style=\"width: 100%; height: 100%;\" data-index=\"0\"></iframe></figure></div><div></div><div>אחרי שאמרנו זאת, בואו נשמע מה אמרה על הסוגיה דמות משפטית בכירה. \"יש להותיר את סוגיית הנבצרות הזמנית במישור הציבורי-פוליטי, ואין מקום בעת הזו לקביעה מטעם היועץ המשפטי לממשלה כי נבצר מראש הממשלה למלא את תפקידו\". הציטוט הזה יצא מפיו של&nbsp;<a href=\"https://www.israelhayom.co.il/article/799495\" target=\"_blank\">אביחי מנדלבליט</a>&nbsp;בחודש נובמבר 2019. הוא חזר על אמירה זו במסגרת עמדתו שהוגשה לבג\"ץ, בעתירות נגד כהונתו של ראש הממשלה בנימין נתניהו. העתירות, יוזכר, נדחו פה אחד על ידי 11 שופטים.</div><div>​</div><div>פחות משבוע חלף מאז חזר מנדלבליט על עמדתו במכתב לתנועה לאיכות השלטון. מה קרה בינתיים? מה נשתנה הלילה הזה מכל הלילות? הדבר היחיד שהשתנה הוא שנחשפו בתחקיר של עמית סגל בחדשות 12 אירועים מזעזעים, שהתרחשו ב<a href=\"https://www.israelhayom.co.il/article/798929\" target=\"_blank\">משמרתו של מנדלבליט בפרקליטות</a>. עתירה שבמסגרתה נטען כי מנדלבליט סירס את המחלקה לחקירות שוטרים, הוגשה לבית המשפט. נוסף על כך, הגישה עו\"ד כנרת בראשי עתירה הכוללת בתוכה חלקים מתמלילי שיחות מנדלבליט-אשכנזי, אשר מהם עולה תמונה קשה ביותר ולא נעימה על מנדלבליט עצמו ועל התנהלותו.</div><div class=\"se-component se-image-container __se__float-none\" contenteditable=\"false\"><figure style=\"margin: 0px;\"><img src=\"https://www.israelhayom.co.il/sites/default/files/styles/wysiwyg/public/images/articles/2020/09/09/15996848165526_b.jpg\" alt=\"\" data-proportion=\"true\" data-align=\"none\" data-file-name=\"15996848165526_b.jpg\" data-file-size=\"0\" data-origin=\",\" data-size=\",\" data-rotate=\"\" data-rotatex=\"\" data-rotatey=\"\" data-percentage=\"auto,auto\" style=\"\" data-index=\"0\"></figure></div><div>אביחי מנדלבליט בפורום המשפט העברי, בפברואר // צילום: אורן בן חקון</div><div>אין כל פגיעה ביכולת התפקוד של ראש הממשלה או שימוש שלו בתפקידו נגד מערכת אכיפת החוק. יש כאן מערכת אכיפה ותביעה שהשחיתות שלה נחשפת ברבים, ושמאמצי ההסתרה ארוכי השנים שלה מתנפצים אל חומת המציאות.</div><div>יש כאן אדם שהמציא \"מניעה משפטית\" יש מאין, כאשר רצה למנות את מקורבו לתפקיד פרקליט המדינה. יש כאן אדם שהמציא \"מניעה משפטית\" יש מאין להקמת ועדת חקירה למחלקה לחקירות שוטרים, שוב - מטעמים ומאינטרסים אישיים.</div><div>מנדלבליט אף מינה את עצמו, בניגוד לחוק, גם לפרקליט המדינה. הוא משתמש בכפל המשרה למניעת כל חקירה או בדיקה של השחיתות במערכת שבאחריותו. ראש הממשלה היחיד שיצא לנבצרות שלא מרצונו היה אריאל שרון, לאחר אירוע מוחי, כשהיה ברור לכל בר דעת שהוא אינו יכול למלא את תפקידו. דבר לא יוכל להסביר את העיוות המחשבתי, שלפיו יועץ משפטי יוכל להדיח מתפקידו ראש ממשלה, זולת ליקוי מאורות של ממש.</div><div>על פי הפרסום, מנדלבליט סבור כעת, או לפחות דן באפשרות, ששימוש במשרה לטובת האינטרסים האישיים יכול לבסס עילה לנבצרות. אם זהו המבחן, כדאי שמישהו בסביבתו הקרובה יסביר לו שלנוכח הלחץ בעבודה, כדאי לו לשקול נבצרות, או לפחות חופשה.</div>","title":"הוצאה כפויה של נתניהו לנבצרות - הפיכה שלטונית"}