{"id":"3055","name":"הציבור התגייס: רבע מיליון שקלים להפקת ספר על בג\"ץ","body":"<h3><b><span lang=\"HE\">התנועה למשילות ודמוקרטיה סיימה קמפיין מימון המונים מוצלח לספר מעמיק ומקיף שנועד לספר לציבור הרחב את המהפכה המשפטית שחולל בג\"ץ</span></b></h3>\r\n&nbsp;\r\n\r\n<img class=\"alignnone size-full wp-image-3057\" src=\"http://meshilut.org/wp-content/uploads/2018/06/תמונת-הספר-2.jpeg\" alt=\"\" width=\"1600\" height=\"1200\" />\r\n<p style=\"font-weight: 400;\">הספר \"7 פסקי דין שערורייתיים של בג\"ץ\" ייצא לאור בחודשים הקרובים לאחר שהציבור התגייס ורכש כמות של כ-1,500 עותקים, שמימונו את פרויקט ההוצאה וההפצה הרחבה שמתוכננים.</p>\r\n<p style=\"font-weight: 400;\">הוצאת הספרים 'סלע מאיר' יחד עם התנועה למשילות ודמוקרטיה הציבו יעד גבוה להוצאת הספר, לשם הפקתו והפצתו לא רק לרוכשים אלא גם לשופטים, ליועצים משפטיים וסטודנטים למשפטים. את הספר יכתוב היועץ המשפטי של התנועה למשילות עו\"ד שמחה רוטמן המומחה למשפט מנהלי וציבורי והוא יעסוק בשבעה פסקי דין משמעותיים של בג\"ץ מהשנים האחרונות.</p>\r\n<p style=\"font-weight: 400;\">גיוס ההמונים ארך חודשיים ובסיומו גוייס סכום כולל של כ-247,000 שקלים, שהם 103% מיעד הגיוס. כ-1,500 העותקים נרכשו על ידי למעלה מ1,100 איש שחלקם אף בחרו להעניק אותו לשופטים ובכירים אחרים במערכת המשפט ובאקדמיה.</p>\r\n<p style=\"font-weight: 400;\">במהלך הקמפיין נכתב והופץ הפרק הראשון של הספר. הפרק מתמקד בפסק הדין של בית המשפט העליון בראשות הנשיאה דאז דורית בייניש שאיפשר את כניסתו של עזמי בשארה לכנסת, למרות חוקי הכנסת שניסו למנוע זאת.  בפרק נכתב: \"הסעיפים בחוק היסוד שקבעה הכנסת, שנועדו לשמור על בית המחוקקים של המדינה כמקום לליבון דמותה של ישראל כמדינה יהודית ודמוקרטית הפכו לאות מתה. בחסות בג\"ץ היא הפכה לשדה קרב, אליו נכנסו בדלת הראשית גורמים המצהירים על הזדהות אידיאולוגית עם אויביה האכזריים ביותר של מדינת ישראל\"</p>\r\n<p style=\"font-weight: 400;\">בקמפיין גיוס ההמונים נכתב ש\"הספר יביא בפני הציבור הישראלי 7 פסקי דין שערורייתיים במיוחד, ויהיה קלף מנצח בשיח המתאר את היקף האקטיביזם המשפטי והיקפי הנזקים שלו\".</p>\r\n<p style=\"font-weight: 400;\"><u>מחבר הספר עו\"ד שמחה רוטמן אמר</u> עם גיוס מלוא הסכום הדרוש כי: \"מעבר לעובדה החשובה בהוצאת הספר שישפוך אור בפני הציבור על המהפכה שחולל בג\"ץ בדמוקרטיה הישראלית, מדהים להיווכח להירתמות הציבורית בהיקפים עצומים סביב סוגיה שהיא אולי המרכזית והחשובה ביותר לקיומה של הדמוקרטיה ושלטון העם בישראל, ולנו בתנועה למשילות נותר להודות לציבור הגדול על האמון, ההתגייסות והשותפות\".</p>\r\n<p style=\"font-weight: 400;\"><u>רותם סלע, מו\"ל הוצאת הספרים \"סלע מאיר\" אומר</u> כי \"הציבור הישראלי מבין כי ספר היה ונותר האמצעי הרדיקלי, והחשוב ביותר לשינוי השיח. אנחנו גאים להיות שותפים של עו\"ד רוטמן, הפעיל הציבורי החשוב והרהוט ביותר בנושא רפורמה במערכת המשפט, בהוצאת ספר שצפוי להיות קו פרשת מים בשיח הציבורי\"\r\n\r\nראו לינק לפרויקט ההדסטארט https://www.headstart.co.il/project.aspx?id=25942</p>\r\n<span style=\"font-weight: 400;\">​</span>"}