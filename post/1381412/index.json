{"id":"1381412","type":"post","seo":{},"en":{},"image":"post/1381412/image.jpg","body":"<h2><span style=\"font-size: 16px;\">בתגובה שנשלחה לתנועה למשילות ודמוקרטיה, נציב תלונות הציבור על השופטים, אורי שהם, הבהיר כי בתלונות על שופטים אין לערער על קביעתו - וכן כי הוא הסמכות היחידה לדון בתלונות אלו</span></h2><p>בתגובה לתלונתו של מנהל הפעילות בתנועה למשילות ודמוקרטיה, דני סימן, כותב הנציב כי הוא היחיד שידון בעניין&nbsp;<a href=\"https://www.srugim.co.il/?p=471578\">תלונות המוגשות נגד שופטים</a>.</p><p>בפתח דבריו, הבהיר שהם כי מעיקר הדין אין לערער על החלטתו כנציב בתלונה המוגשת על שופטים. בהתייחס לבקשתו של סימן שהטיפול בתלונה יעבור לידי גורם חיצוני, כתב כי הוא הסמכות היחידה: \"החוק מסמיך רק את הנציב לברר תלונות על שופטים ודיינים, ואין כל גורם אחר המוסמך על פי חוק לברר תלונה מעין זו\".</p><p>שהם הגדיר את הטענה בדבר ניגוד העניינים שלו בטיפול בתלונות על חיות בשל קשריו עם נשיאת בית המשפט העליון אסתר חיות כ\"מופרכת ומקוממת\", וכתב כי קשריו עם הנשיאה חיות היו \"קשרים מקצועיים גרידא, עת כיהנתי כשופט בית המשפט העליון\".</p><p>\"אין מדובר בקשרים חברתיים או אישיים, ולפיכך הטענה בדבר ניגוד עניינים כלשהו, הינה חסרת כל שחר ויסוד. לא הייתה כל סיבה כי אפסול את עצמי מלטפל בתלונה שהוגשה אלי על ידי חה\"כ קרעי, כפי שלא ראיתי לפסול את עצמי מלטפל בתלונות אחרות שהוגשו על נשיאת בית המשפט העליון\".</p><div>תגובתו של שהם מגיעה בשל תלונה שהוגשה מוקדם יותר השבוע על ידי התנועה למשילות ודמוקרטיה בנוגע להתנהלותה של נשיאת בית המשפט העליון אסתר חיות, בה נטען כי תגובותיה של הנשיאה לבדיקה שערך הנציב בעניינה אינם עולים בקנה אחד עם המציאות, בלשון המעטה.</div><p>בתגובה לדברים, מנהל הפעילות של התנועה למשילות ודמוקרטיה, דניאל סימן, מסר כי \"אין זה ראוי כי נשיאת בית המשפט העליון תימצא בניגוד עניינים. חמורה יותר היא העובדה שהגרסאות שמסרה במהלך בדיקת התלונות שנערכו בעניינה, אינן מתיישבות עם המציאות\".</p><p>(כתבה מתוך אתר סרוגים, 24.7.2020)</p><div><br></div>","title":"הנציב אורי שהם: רק אני אדון בתלונות על שופטים"}