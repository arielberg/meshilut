{"id":"2775","name":"שופטי העליון לתנועה למשילות ודמוקרטיה: שלמו 18,030 ש\"ח עבור פרסום היומנים","body":"הציבור מתגייס כדי לשלם ולחשוף את היומנים: https://www.jgive.com/he/donation_targets/3058?currency=ILS\r\n\r\nהתנועה למשילות ודמוקרטיה ביקשה את יומני השופטים והמשנים ליועמ\"ש. כעת מתגייס הציבור לאסוף את הסכום שהציבו בתמורה לקבלת המידע\r\n\r\nבמסגרת חוק חופש המידע פנתה התנועה למשילות ודמוקרטיה לשופטי בית המשפט העליון ולארבעה מהמשנים ליועץ המשפטי לממשלה: דינה זילבר, ארז קמיניץ, רז נזרי בדרישה לקבל לידיה את היומנים ולוחות הזמנים שלהם.\r\nמהנשיאה היוצאת מרים נאור ומהנשיאה הנכנסת אסתר חיות ביקשה התנועה גם פירוט מועדי שיחות ומפגשים עם שרי ממשלה, עם נשיאי בית המשפט העליון בדימוס ועם עיתונאים מהארץ ומחו\"ל, זאת החל מינואר 2016 ועד לחודש יולי 2017.\r\n\r\nהבקשה באה על רקע פסיקת בית המשפט העליון לפני כשלשה חודשים כי על ראש הממשלה נתניהו להעביר לידי העיתונאי רביב דרוקר את מועדי השיחות שקיים עם בכירי העיתון ישראל היום שלדון אדלסון ועמוס רגב. השופטים הדגישו בפסק הדין את חשיבותו של האינטרס הציבורי בחשיפת המידע שגובר לדבריהם על הזכות לפרטיות של שלדון ורגב.\r\n\r\nאלא שכעת הנהלת בתי המשפט השיבה לתנועה למשילות ודמוקרטיה כי עבור מסירת יומני השופטים בעליון היא דורשת למעלה מ-18,000 שקלים. תשובה דומה סיפקו המשנים ליועמ\"ש שדורשים לא פחות מ6,630 שקלים עבור העברת המידע. בהנהלת בתי המשפט הסבירו כי נדרשות למעלה מ600 שעות עבודה כדי להכין את החומר לעיון הציבור.\r\n\r\nבתנועה למשילות ודמוקרטיה פונים כעת לציבור הרחב וקוראים לו לגייס את התשלום הנדרש כדי לא לאפשר את הסתרת המידע החיוני. בפרוייקט מימון המונים שנפתח היום, מתבקש הציבור לאסוף 24,660 ₪ כדי לשלם עבור המידע ולהשיגו.\r\n\r\nמנהל התנועה יהודה עמרני אומר כי \"מצער שדוקא שופטי בג\"ץ הדורשים מנבחרי הציבור וכל רשויות המדינה לעמוד בסטדרנטים גבוהים של שקיפות ומנהל תקין, אומרים לא לשקיפות\".\r\n\r\nלדבריו \"דרישת התשלום המופרזת של השופטים והיועצים המשפטיים מעלה ספק אם חתירה לשקיפות, מתן דין וחשבון לציבור, טוהר מידות וחופש מידע נוגעים אך ורק לנבחרי הציבור – או לכולם באופן שווה. מצופה משופטים שמטפלים מדי יום בהכרעות הרות גורל ומכריעים בסוגיות כלכליות בהיקפים אדירים, לא להסתתר מאור השמש\". עמרני מציין כי קיימת הנחייה מפורשת של היועץ המשפטי לממשלה הקובע כי יש לתת פומבי ליומנים ורשימת לוחות זמנים. לדבריו \"יש להצטער על כך שבמקום לחזק את אמון הציבור בבית המשפט העליון ובשופטיו, וכן בבכירי משרד המשפטים, נגרמת תוצאה הפוכה\"."}