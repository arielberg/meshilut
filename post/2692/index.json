{"id":"2692","type":"post","seo":{},"en":{},"image":"","body":"<h3><b><span lang=\"HE\">ועדת החוקה תדון בפרשה שהביכה את הפרקליטות. התנועה למשילות ודמוקרטיה דורשת למנות תובע עצמאי כדי להגיע לחקר האמת.</span></b></h3>\r\nבועדת החוקה של הכנסת יתקיים דיון מהיר לבקשתה של ח\"כ יעל גרמן. הדיון יעסוק בפרשה בה פרקליטות המדינה נקטה צעדים לא שגרתיים נגד סגנית מנהל של המכון לרפואה משפטית כיום.\r\n\r\nבמסגרת הפרשה ניסתה הפרקליטות בהובלת פרקליט המדינה שי ניצן לשבש את כניסתה לעבודה של הד\"ר מאיה פורמן רזניק למרות שזכתה במשרה כדין. בית הדין לעבודה תמך בעמדתה של פורמן רזניק וכפה על הפרקליטות לאפשר את כניסתה לתפקיד.\r\n\r\nדו\"ח הביקורת על הפרקליטות שהוציאה הנציבה גרסטל במסגרת פרשה זו העלה כי בכירים בפרקליטות ובמשרד המשפטים בהם שתי משנות ליועמ\"ש ניסו להניא את מנהל המכון לרפואה משפטית הד\"ר חן קוגל, לשנות את עדותו שנמסרה בתצהיר חתום.\r\n\r\nבנייר העמדה אותו תציג מחר התנועה למשילות ודמוקרטיה בפני ועדת החוקה של הכנסת נאמר כי לצורך בירור המקרה והשבת אמון הציבור בפרקליטות, יש למנות תובע חיצוני שאינו נמנה על אנשי הפרקליטות בשל ניגוד העניינים הכרוך בהכרעה הנוגעת לחבריהם למשרד.\r\n\r\nכזכור, לפני כחודשיים הגישה התנועה תלונה במשטרה נגד המעורבים בניסיון לשינוי התצהיר ולשיבוש הליכי המשפט לכאורה.\r\n\r\nבתנועה אומרים כי לאור העובדה שפרקליט המדינה שי ניצן מעורב בפרשה מראשיתה, תיווצר בעיה בהטלת תפקיד התביעה במקרה זה על גורם מתוך הפרקליטות, שכן \"כל גורם שמוסמך לקבל החלטה כלשהי ביחס לבירור העובדות והחשדות העולים מאירועי הפרשה, כפוף לפרקליט המדינה או נמצא ביחסי עבודה קרובים אתו\".\r\n\r\nמוסבר כי מקרה פורמן-רזניק מורכב עוד יותר שכן שתי מעורבות נוספות בפרשה, הינן שתי המשנות ליועץ המשפטי לממשלה, ולכן \"אף העברת העניין להכרעתו של היועץ המשפטי לממשלה עצמו, לא יהיה בה בכדי להבטיח את ניתוק ההליך החקירתי ובירור העובדות הנוגעות לו, מגורמים הנגועים בניגוד עניינים אישי או מוסדי\".\r\n\r\nהיועץ המשפטי של התנועה עו\"ד שמחה רוטמן אומר כי \"חוק סדר הדין הפלילי מאפשר ליועץ המשפטי לממשלה להסמיך תובע עצמאי לחקור עניין מסוים\".\r\n\r\nיהודה עמרני מהתנועה למשילות אומר כי \"נסיבות האירוע והשלכותיו החמורות על אמון הציבור בפרקליטות ובעומדים בראשה, מחייבים בדיקה עצמאית ובלתי תלויה, ועקרון השוויון בפני החוק לא יכול לאפשר מציאות בה בדיקת האירועים והשלכותיהן, תתבצע על ידי גורמים המקורבים או כפופים למעורבים בפרשה\".\r\n\r\n<strong>הדיון בועדת החוקה יערך על רקע גיבוש החוק שיעגן את מעמדה וסמכויותיה של נציבות הביקורת על הפרקליטות.</strong>\r\n\r\nלקריאת נייר העמדה של התנועה למשילות <a href=\"http://government.beauty-charm.info/wp-content/uploads/2017/07/נייר-עמדה-לועדת-החוקה.-פורמן-רזניק-27.1.16.pdf\">לחצו כאן </a>","title":"התנועה למשילות: למנות תובע חיצוני לפרשת פורמן-רזניק"}