{"id":"%D7%94%D7%95%D7%93%D7%A2%D7%94%20%D7%A6%D7%95%20%D7%A2%D7%9C%20%D7%AA%D7%A0%D7%90%D7%99%20%D7%91%D7%92%D7%A5%20%D7%A2%D7%99%D7%9C%D7%AA%20%D7%94%D7%A1%D7%91%D7%99%D7%A8%D7%95%D7%AA","type":"messages","seo":{},"en":{},"date":"2023-08-10","body":"<p>תגובת התנועה למשילות ודמוקרטיה לצו על תנאי שהוציא בג״ץ בעתירות נגד צמצום עילת הסבירות:</p><p><br></p><p>בית המשפט מראה שוב שהוא מעל לחוק, מעל לצדק ומעל לכללי השפיטה, כשהוציא צו על תנאי עוד לפני קבלת תשובה מקדמית אפילו לעתירה.</p><p>בשם החיפזון המטורף של נשיאת העליון לקיים את הדיונים לפני פרישתה היא רמסה את סדר הדין הרגיל, לפיו קודם מתבקשת תגובה מקדמית לעתירה, על מנת לבחון את הנושאים הנידונים, וקבעה ישר כי ינתן צו על תנאי.</p><p>בכך למעשה כבר ביטלה הנשיאה את חוק היסוד, גם אם זמנית, עוד לפני ששמעה אפילו טענה אחת בנושא, וזאת כשכבר ידוע כי אין לבית המשפט כל סמכות לדון בכלל בתיק.</p><p>מדובר בבית משפט שאיבד כל מראית עין של שפיטה לפי חוק, וכעת גם לפי צדק או היגיון. על הכנסת והממשלה לסרב לשתף פעולה עם התנהלות זו של בית המשפט,&nbsp;ולהודיע אך ורק כי לבית המשפט אין כל סמכות לדון בעתירה, ובטח שלא להוציא צו על תנאי.</p><p>הוצאת צו על תנאי כנגד חוק יסוד, ללא שמיעת הצדדים וללא דיון, כאשר לביהמ\"ש אין כלל סמכות לדון בעתירה, היא זלזול שאין כדוגמתו בכנסת.</p><p>לאור התנהלות הנשיאה חיות בתיק הזה מצופה כי הכנסת תדרוש את פסילתה, ובכל מקרה תגובת הייעוץ המשפטי לכנסת תהיה אחת בלבד: לבית המשפט אין סמכות לדון בעתירה.</p>","title":"הודעת התנועה בעניין הצו על תנאי שהוציא בג\"ץ בעתירה נגד צמצום עילת הסבירות"}