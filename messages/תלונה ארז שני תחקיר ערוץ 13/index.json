{"id":"%D7%AA%D7%9C%D7%95%D7%A0%D7%94%20%D7%90%D7%A8%D7%96%20%D7%A9%D7%A0%D7%99%20%D7%AA%D7%97%D7%A7%D7%99%D7%A8%20%D7%A2%D7%A8%D7%95%D7%A5%2013","type":"messages","seo":{},"en":{},"date":"2021-08-18","body":"<p><br></p><p><br></p><p>בעקבות תחקיר של העיתונאי ברוך קרא ששודר אתמול בחדשות 13 הגישה התנועה למשילות ודמוקרטיה תלונה לנציב תלונות הציבור על השופטים בעניינו של שופט בית המשפט לענייני משפחה אורי שני.&nbsp;</p><p>בתחקיר הוצגו קשריו של השופט שני עם עו״ד יעקב סידי אשר ייצג את השופט בעבר בהליך גירושין.&nbsp;</p><p>בעוד עו״ד סידי הודה בקשריו עם השופט, התעקש השופט שני להכחיש את קשריו עם עוה\"ד סידי בשתי תגובות שונות, שנמסרו בהפרש של שנה, במסגרתם טען כי מעולם לא קיבל שירותים מעוה\"ד סידי.&nbsp;</p><p>התנועה פנתה לנציב התלונות על השופטים, השופט (בדימוס) אורי שהם, על מנת שיבדוק את התנהלותו של השופט שני ובפרט את העובדה שבאופן שיטתי בחר למסור תשובות שקריות במענה לפניית כלי תקשורת.</p><p>מהתנועה נמסר: האמון במערכת המשפט יורד לשפל חסר תקדים עם כל פרסום של מקרים כאלה. הדרישה הבסיסית ביותר הניצבת בפני שופט הינה להיות \"אנשי אמת\", ובטח שלא לשקר במענה לשאלה ישירה של אנשי תקשורת. כיצד יוכל ציבור המתדיינים לסמוך על פסיקתו של שופט אשר נתפס באמירת שקר באופן שיטתי וחוזר?</p><p><br></p><p>לקריאת התלונה:</p><p>https://www.facebook.com/Meshilut/posts/4139682459484095<br></p><p><br></p>","title":"תלונה על השופט ארז שני בגין מסירת מידע כוזב"}