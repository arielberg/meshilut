{"id":"%D7%A4%D7%A0%D7%99%D7%94%20%D7%91%D7%A2%D7%A0%D7%99%D7%99%D7%9F%20%D7%9E%D7%99%D7%A0%D7%95%D7%99%20%D7%9B%D7%94%D7%A0%D7%90%20%D7%9C%D7%A1%D7%92%D7%9F%20%D7%A9%D7%A8","type":"messages","seo":{},"en":{},"date":"2022-05-17","body":"<div>פנינו לראש הממשלה בקשר למינוי חה״כ כהנא לסגן שר בניגוד לפסיקת בג\"ץ</div><div>התנועה פנתה&nbsp; לראש הממשלה נפתלי בנט בעניין מינויו של חה\"כ מתן כהנא לסגן השר לשירותי הדת, לאחר שהתפטר מתפקיד השר, כדי לחזור ולכהן כח\"כ. </div><div>בפנייה ציינו כי המנהג למנות 'סגן שר במעמד שר' נפסל בבג\"ץ בעקבות עתירת מפלגת יש עתיד בנוגע לחה\"כ יעקב ליצמן שכיהן בתפקיד סגן שר הבריאות ולמעשה ניהל את המשרד.</div><div>אמנם, לעמדת התנועה אין לא היה מקום להתערבות בית המשפט בנוהג הממשלתי למנות סגן שר למשרד ללא שר, והתנועה מברכת על כך שהממשלה מכירה בהיעדר הסמכות הזו של בית המשפט. </div><div>אולם, למרות האמור, התנועה מציינת כי חוק יסוד: הממשלה מציין במפורש כי סגן שר אינו אחראי כלפי הכנסת, אינו חלק מהממשלה והוא פועל רק בשם השר שמינה אותו, ומשכך ישנה בעיתיות במינויו של כהנא כסגן שר ללא שר במשרד הדתות. </div><div>על כן ולאור הצהרותיו של כהנא כי הוא מתעתד להמשיך בתוכניות שקידם בכהונתו כשר גם כעת ולא לפעול בשמו של ראש הממשלה וליישם את תוכניותיו של בנט כשר האחראי, על מנת לאפשר פעולה של סגן שר במעמד שר, נדרש לתקן את חוק היסוד או למנות שר במשרד לשירותי הדת שיתפקד במשרה מלאה.</div><div><br></div><div>​<a href=\"https://www.facebook.com/Meshilut/posts/pfbid0MfSp38KPqmA8FzwQ7s9cUJNz8mfbbMkZqH2yJ5XMjWZ6HSiP7d23vzGLHaKyAfThl\" target=\"_blank\">לקריאת הפניה</a>&nbsp;</div>","title":"התנועה פנתה לרוה\"מ בעניין מינוי של מתן כהנא לסגן שר במעמד שר"}