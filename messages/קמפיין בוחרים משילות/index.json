{"id":"%D7%A7%D7%9E%D7%A4%D7%99%D7%99%D7%9F%20%D7%91%D7%95%D7%97%D7%A8%D7%99%D7%9D%20%D7%9E%D7%A9%D7%99%D7%9C%D7%95%D7%AA","type":"messages","seo":{},"en":{},"date":"2022-09-18","body":"<p>מדינת ישראל מתמודדת עם בעיות רבות מבית ומחוץ, לכולן יש פיתרונות, אבל כדי להגיע לפתרונות האלה צריך ליישם מדיניות רציפה וברורה.</p><p>שורש כל הבעיות של החברה הישראלית היא העדר המשילות וגזילת סמכויות של נבחרי הציבור, באופן שמונע מהם ליישם את המדיניות שעבורה נבחרו.</p><p>במדינות דמוקרטיות הציבור הוא הריבון ועקרון ריבונות העם הוא קריטי להבטחת הדמוקרטיה, אולם בישראל אנו עדים להפרה של עקרון זה ע\"י מערכת המשפט, ועל ידי כך ניטרול הדמוקרטיה ורצון העם</p><p>במשך שנים פועלת פה אליטה משפטית ופקידותית שלא מאפשרת לנבחרי הציבור לפעול ולהוביל החלטות.&nbsp;</p><p>קבוצה מצומצמת מאוד ולא נבחרת, לקחה לעצמה את הסמכות להיות המילה האחרונה בכל נושא שהוא.</p><p>כך יוצא שלעיתים תכופות מדי ההפך הגמור מרצון הציבור הוא זה שמיושם בפועל, ובמקרים רבים עוד יותר נבחרי הציבור אפילו לא מנסים לפעול, בידיעה שמערכת המשפט תמנע זאת מהם.</p><p>אזרחי ישראל מצביעים ובוחרים בחברי הכנסת כדי שיקבלו החלטות ויפעלו למען הציבור ששלח אותם, ולפי הערכים שהם מציגים,&nbsp;</p><p>אלא שלצערנו זה פשוט לא מספיק. בשביל לאפשר לנבחרי הציבור לפעול, חייבים ארגוני חברה אזרחית נמרצים שיודעים לחשוף את הבעיות והשחיתות במערכת, לדחוף את השינויים המתבקשים ולהציב דרישה חד משמעית לתיקון, שמגובה במחקר ובהצעות פעולה ברורות.</p><p>הארגון היחיד שפועל בכיוון הזה היום בכל החזיתות הוא התנועה למשילות ודמוקרטיה.</p><p>התנועה למשילות פועלת בין היתר לשינוי שיטת מינוי השופטים, העברת פסקת התגברות כך שהמילה האחרונה תהיה של נבחרי הציבור, מינוי יועצים משפטיים למשרדים הממשלתיים כמשרת אמון של השר, פיצול תפקידי היועץ המשפטי לממשלה וחיזוק סמכויות חברי הכנסת ובקיצור, לחיזוק הדמוקרטיה והבאת הרצון שלכם – הציבור – לקדמת הבמה&nbsp;</p><p>דווקא עכשיו, ולקראת תחילת הקמפיינים לבחירות 2022, התנועה למשילות קוראת לך ולך לא להסתפק בפתק בקלפי. הצטרפו אלינו ותובילו איתנו את השינוי ההכרחי במערכת המשפט – למען העתיד של כולנו.</p><p>כי גם הכנסת צריכה מי שיתווה לה את הדרך.</p><p>הפעם, בוחרים במשילות!</p><p>להצטרפות &gt;&gt;&gt;&nbsp;http://bit.ly/Meshilut2022</p>","title":"התנועה מצרפת חברים ותומכים: הפעם בוחרים משילות!"}