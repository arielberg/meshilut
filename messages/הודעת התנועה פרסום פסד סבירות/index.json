{"id":"%D7%94%D7%95%D7%93%D7%A2%D7%AA%20%D7%94%D7%AA%D7%A0%D7%95%D7%A2%D7%94%20%D7%A4%D7%A8%D7%A1%D7%95%D7%9D%20%D7%A4%D7%A1%D7%93%20%D7%A1%D7%91%D7%99%D7%A8%D7%95%D7%AA","type":"messages","seo":{},"en":{},"date":"2024-01-01","body":"<p>כתנועה שמנהלת את המערכה לתיקון מערכת המשפט מזה 11 שנים, ידענו שמדובר במערכה ארוכה ומורכבת.&nbsp;</p><p>לאחר שנים בהן מערכת המשפט התבצרה, התעצמה ולקחה לעצמה עוד ועוד סמכויות וכוח לא לה, ידענו שלא קל יהיה לתקן את העיוותים הדמוקרטיים ולהשיב את האיזון הנדרש בין הרשויות.</p><p>קברניטי בית המשפט העליון בראשות חיות ופוגלמן, לא החמיצו את ההזדמנות להראות שוב לציבור כמה הם לא מתחשבים בו, בדעותיו ובמצב בו הוא נמצא, ובשיאה של לחימה בצפון ובדרום, הם הזדרזו לפרסם פסק דין השנוי במחלוקת עזה גם בין שופטי ביהמ״ש העליון וגם בין אזרחי&nbsp; ישראל. בכך הם פעלו לדרדר את אמון הציבור ולהביאו לשפל חדש. נסיון ההפיכה השיפוטית השניה לא ירפה את ידינו.&nbsp;</p><p>איננו מתייאשים ונמשיך לפעול צעד אחר צעד, בסבלנות ובנחישות, לתיקון מערכת המשפט הישראלית ולהשבת אמון הציבור הנחוץ כל כך.</p>","title":"הודעת התנועה בעניין פרסום פסק הדין בעתירה נגד צמצום עילת הסבירות"}