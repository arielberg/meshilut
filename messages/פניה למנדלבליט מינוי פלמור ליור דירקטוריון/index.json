{"id":"%D7%A4%D7%A0%D7%99%D7%94%20%D7%9C%D7%9E%D7%A0%D7%93%D7%9C%D7%91%D7%9C%D7%99%D7%98%20%D7%9E%D7%99%D7%A0%D7%95%D7%99%20%D7%A4%D7%9C%D7%9E%D7%95%D7%A8%20%D7%9C%D7%99%D7%95%D7%A8%20%D7%93%D7%99%D7%A8%D7%A7%D7%98%D7%95%D7%A8%D7%99%D7%95%D7%9F","type":"messages","seo":{},"en":{},"date":"2021-09-09","body":"<p>פניה למנדלבליט: מדוע אושר מינויה של מנכ\"לית משרד המשפטים לשעבר ליו\"ר דירקטוריון חברת החשמל בניגוד לחוות הדעת שנתן היועמ\"ש עצמו לשר דוד אמסלם לפני מספר חודשים?</p><p><br></p><p>התנועה למשילות ודמוקרטיה פנתה היום ליועץ המשפטי לממשלה אביחי מנדלבליט בשאלה כיצד אושר מינויה של עוה\"ד פלמור ליו״ר חברת החשמל, על אף שאינה חברה ב\"נבחרת הדירקטורים\" ובניגוד לעמדת היועמ\"ש עד לא מכבר בנוגע למועמדים אחרים.&nbsp;</p><p>על פי חוות דעת של המשנה לשעבר ליועמ\"ש דינה זילבר, אשר אושרה ע\"י מנדלבליט כסופית ומחייבת, נאסר על שר הדיגיטל לשעבר דוד אמסלם, למנות מי שאינו חבר ב\"נבחרת הדירקטורים\", אלא אם התקיים תהליך מינוי תחרותי , פומבי ושוויוני.&nbsp;</p><p>במקרה של עוה\"ד פלמור, שכיהנה עד לא מכבר כמנכ\"לית משרד המשפטים, לא התקיים כל הליך כזה.&nbsp;</p><p>בפנייתה ביקשה התנועה מהיועמ\"ש הבהרות בנוגע להליך מינויה של פלמור לתפקיד ולסתירה בין עמדתו בעניין מינויי השר אמסלם לבין היעדר עמדתו במקרה הנוכחי.</p>","title":"פניה ליועמ\"ש: מדוע אושר מינויה של אמי פלמור ליו\"ר דירקטוריון?"}