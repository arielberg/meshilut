{"id":"%D7%93%D7%91%D7%A8%D7%99%20%D7%A2%D7%9E%D7%99%D7%AA%20%D7%91%D7%9B%D7%A8%20%D7%A2%D7%9C%20%D7%9E%D7%99%D7%A0%D7%95%D7%99%20%D7%A9%D7%95%D7%A4%D7%98%D7%99%D7%9D%20%D7%9E%D7%A7%D7%94%D7%9C%D7%AA","type":"messages","seo":{},"en":{},"date":"2024-08-29","body":"<p>בעקבות דברי יו\"ר לשכת עורכי הדין עמית בכר על חסימת מועמדים לשיפוט תומכי הרפורמה המשפטית, על ידי נציגי לשכת עורכי הדין בועדה לבחירת שופטים, מהם השתמע באופן ברור כי בכר מנחה את הנציגים בניגוד לחוק, פנינו לשר המשפטים בדרישה שימנע מכינוס הועדה לבחירת שופטים עד לחקירה מקיפה ויסודית של החשדות הכבדים.<br></p><p><br></p><p>&nbsp;פרטנו שורת עבירות על חוקי המדינה הכרוכות בעניין - חוק בתי המשפט המחייב את חברי הועדה לפעול על פי שיקול דעתם בלבד, הפרת אמונים וחוק שוויון הזדמנויות בעבודה האוסר אפליה בשל דעות ואמונות.</p><p>&nbsp;ציינו כי גם אם ייאלץ שר המשפטים לכנס את הועדה בעקבות העתירה לבג\"ץ, הרי שהוא חייב להורות על הרחקתם של נציגי לשכת עורכי הדין מישיבת הועדה עד לבירור עניינם.</p><p><br></p><p>&nbsp;פנינו גם ליו\"ר ועדת החוקה, חוק ומשפט חה\"כ שמחה רוטמן בדרישה לקיים דיון דחוף בועדה על מנת שנבחרי הציבור יתנו את דעתם לעניין החמור ויקדמו את חקיקת שינוי הרכב הועדה לבחירת שופטים שממתין לקריאה השניה והשלישית כדי לתקן את האנומליה המובנית שבהרכב הועדה לבחירת שופטים שהובילה בין השאר גם למצב הזה.</p><p>​<a href=\"https://drive.google.com/open?id=1aj8qIB2oAG16zxw8FeN6V_oW9ImvDSZp&amp;usp=drive_fs\" target=\"_blank\">הפניה לשר המשפטים</a>​</p><p>​<a href=\"https://drive.google.com/open?id=1aTRFGyrwVqqYG_GDzqK2bKzllGts4osK&amp;usp=drive_fs\" target=\"_blank\">הפניה ליו\"ר ועדת החוקה</a>​</p>","title":"דרשנו משר המשפטים לא לכנס את הועדה לבחירת שופטים בעקבות דברי יו\"ר לשכת עורכי הדין מהם עולה חשד לעבירה על החוק"}