{"id":"%D7%AA%D7%92%D7%95%D7%91%D7%94%20%D7%9C%D7%A0%D7%91%D7%A6%D7%A8%D7%95%D7%AA","type":"messages","seo":{},"en":{},"date":"2023-07-25","body":"<p>היועצת המשפטית לממשלה לא רק שהפסיקה מזמן להביא את עמדת הממשלה, לה היא אמורה לייעץ, אלא שכעת היא גם מבקשת לבטל חוקי יסוד של הכנסת.</p><p>לדברי היועמ''ש, הכנסת אינה יכולה לתקן חוק יסוד, שחוקקה כנסת קודמת, רק בשל כך שהוא מוביל לתוצאה שסותרת את עמדת היועצת.</p><p><br></p><p>יותר מכך, עמדת היועמ''ש הינה כי במדינת ישראל יש לאפשר מצב בו מוכרז על נבצרות של ראש ממשלה מכהן, שלא מסיבות בריאותיות, על ידי פקיד שמעולם לא מונה לכך. מדובר באבסורד גמור ושכרון כוח, שכמותו לא קיים בשום מדינה דמוקרטית.</p><p>האבסורד שבתגובת היועמ''ש לבית המשפט מבהיר את החשיבות שבקידום הרפורמה המשפטית, והשבת האיזון בין הרשויות.</p>","title":"התנועה למשילות ודמוקרטיה על תגובת היועמ\"שית לעתירה נגד חוק הנבצרות"}