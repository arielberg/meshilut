{"id":"%D7%AA%D7%95%D7%A6%D7%90%D7%95%D7%AA%20%D7%91%D7%97%D7%99%D7%A8%D7%AA%20%D7%90%D7%A8%D7%91%D7%A2%D7%AA%20%D7%94%D7%A9%D7%95%D7%A4%D7%98%D7%99%D7%9D%20%D7%9C%D7%A2%D7%9C%D7%99%D7%95%D7%9F","type":"messages","seo":{},"en":{},"date":"2022-02-21","body":"<p>הודעת התנועה לאחר הבחירה בארבעת שופטי העליון (כנפי-שטייניץ, כבוב, כשר ורונן):</p><div>החלטת הוועדה למינוי שופטים היום היא צעד נוסף בניתוקו של בית המשפט העליון, ומערכת המשפט כולה, מהציבור הישראלי. במקום לנצל את הרכב הועדה לבחירת שופטים, לאיזון בית המשפט, כך שיכיל מגוון דעות, ובפרט לצורך מינוי שופטים שמרניים אשר יכבדו את המחוקק הישראלי ואת עקרון הפרדת הרשויות, נרקחה \"פשרה\" שהיא כולה תבוסה לציבור הישראלי, וניצחון לאקטיביזם השיפוטי. </div><div>הציבור הישראלי הפסיד בקרב, אבל המערכה לא תמה. </div><div>כעת, עינינו אל המינויים הבאים הצפויים באוקטובר 2023 ונפעל ככל יכולתנו על מנת שהם יהיו כאלה שמתקנים את המצב ולא מדרדרים אותו עוד יותר, ובמקביל נפעל בכל כוחנו להסדרת סמכויותיו של בית המשפט העליון כלפי הכנסת, ולשינוי יסודי של הליך מינוי השופטים בישראל.</div><div>אנו דורשים משר המשפטים  לפעול כעת בהתאם להבטחותיו לציבור, ולממש את תוכניתו ואת מצע מפלגתו לשינוי שיטת בחירת השופטים, שברור לכל כי היא הצגה חסרת טעם שפוגעת באופן חמור באמון הציבור בשופטיו, בעקרונות דמוקרטיים בסיסיים, ובקשר שבין הרשויות המחוקקת והשופטת במדינת ישראל.</div>","title":"הבחירה ב-4 שופטי העליון: צעד נוסף בניתוקו של בית המשפט מהציבור"}