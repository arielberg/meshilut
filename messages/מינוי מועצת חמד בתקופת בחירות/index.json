{"id":"%D7%9E%D7%99%D7%A0%D7%95%D7%99%20%D7%9E%D7%95%D7%A2%D7%A6%D7%AA%20%D7%97%D7%9E%D7%93%20%D7%91%D7%AA%D7%A7%D7%95%D7%A4%D7%AA%20%D7%91%D7%97%D7%99%D7%A8%D7%95%D7%AA","type":"messages","seo":{},"en":{},"date":"2022-09-04","body":"<p>בעקבות הודעת שרת החינוך כי בכוונתה להביא את מינוי מועצת החינוך הממלכתי דתי לאישור הממשלה ביום ראשון הקרוב, וזאת לתקופה של 4 שנים, פנתה התנועה למשילות ודמוקרטיה בדרישה מהיועצת&nbsp; המשפטית לממשלה להבהיר כי מינוי זה עומד בסתירה גמורה להנחייה 1.1501&nbsp; של היועמ״ש, שעניינה מינויים בתקופת בחירות, וכן שהדבר עומד בניגוד לדין כפי שהיועמ״ש עצמה הציגה בחוות דעתה בעניין מינוי מפקד לגלי צה״ל בתקופת בחירות וכפי שמתבטא בהנחיה.&nbsp;<br></p><p>כזכור, בהנחיית היועמ\"ש נקבע כי מינויים בתקופת בחירות יעשו רק במקרים דחופים ורק כשאין חלופה סבירה למינוי זמני. במקרה של מועצת החמ״ד החוק קובע במפורש אפשרות להאריך בשנה בלבד, את המינוי של המועצה הקיימת, באופן שימנע כבילת האפשרויות של שר החינוך הבא.&nbsp;</p><p>בנוסף, אין חולק שמינוי מועצת חמ\"ד אינו עניין דחוף, הנדרש להיעשות טרם הבחירות ומינוי שר החינוך הבא.</p><p>לאור זאת נדרשת היועמ״ש להבהיר לממשלה כי פעולות הממשלה סותרות את הנחיית היועמ\"ש ואת חוות דעתה, או לחלופין, לעדכן את ההנחיה באופן שיתיר לממשלה לבצע מינויים גם כשהם אינם דחופים וכשישנה חלופה זמנית.&nbsp;</p><p>התנועה למשילות ודמוקרטיה קוראת מזה שנים לתיקון הנחיה מספר 1.1501 של היועצת המשפטית לממשלה, באופן שיאפשר לממשלת מעבר לקיים מינויים בתקופת בחירות, אולם ברור לחלוטין שמינוי מועצת חמ״ד בעת הזאת, סותר לחלוטין את ההנחיה הנוכחית ובהתאם נדרשת הבהרת עמדת היועמ\"ש או תיקון ההנחיה, באופן שימנע זילות של הנחיות היועמ\"ש ו\"איפה ואיפה\" בקיום החוק.</p><p><br></p><p>​<a href=\"https://www.facebook.com/Meshilut/posts/pfbid03449QnwYmumrBwbrhuUk4vEDfZiZ4vnH7Mkm1nCR8isbn9yG8RQSuRmBx8Lne17Nrl\" target=\"_blank\">לקריאת הפניה</a><br></p>","title":"פניה ליועמ\"שית: הבהירי עמדתך בעניין מינוי מועצת החמ\"ד בתקופת בחירות "}