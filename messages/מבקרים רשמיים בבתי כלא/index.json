{"id":"%D7%9E%D7%91%D7%A7%D7%A8%D7%99%D7%9D%20%D7%A8%D7%A9%D7%9E%D7%99%D7%99%D7%9D%20%D7%91%D7%91%D7%AA%D7%99%20%D7%9B%D7%9C%D7%90","type":"messages","seo":{},"en":{},"date":"2021-05-04","body":"<p>במענה לבקשת חופש מידע שהגישה התנועה לרשות בתי הסוהר ולאחר מכן להנהלת בתי המשפט, נשלחו לתנועה רישומים של ביקורי שופטים במתקני כליאה ב-7 השנים האחרונות. מתוך הרישומים עולה כי ב-3 השנים האחרונות ביקרו שופטי עליון רק פעמיים במתקני כליאה. יצויין כי שופטי בית המשפט העליון לא ערכו כלל ביקורי פתע וכל ביקוריהם היו מתואמים עם שירות בתי הסוהר.</p><p>פקודת בתי הסוהר קובעת כי לשופטי בית המשפט העליון נתונה הסמכות של מבקר רשמי במתקני כליאה בכל רחבי מדינת ישראל וכי לשופטים בערכאות נמוכות יותר ישנה סמכות מבקר רשמי במתקני כליאה באזורם.</p><p>מתשובת הנהלת בית המשפט ושירות בתי הסוהר עולה כי אף על פי שקיימת חובה לתעד כל ביקור של מבקר רשמי, הרי שהם לא מקיימים את החובה הזו כדבעי.</p><p>יצוין עוד כי בעת שליחת התשובה במייל אל התנועה למשילות ודמוקרטיה, דאגה הנהלת בתי המשפט להפיץ את תמונת נשיאת בית המשפט העליון אסתר חיות כשהיא מבקרת יחד עם נציבת השב\"ס קטי פרי במתקן המעצר המצוי כמה קומות מתחת למשרד בבית המשפט העליון.</p><p>​<a href=\"https://drive.google.com/drive/folders/1XxfzLcPKvTwHOLpBywJu5xAIeLd1qi7b?usp=sharing\" target=\"_blank\">מסמכי התשובה</a>​</p>","title":"במענה לבקשת חופש מידע שהגשנו עולה כי שופטי העליון ממעטים בביקורים במתקני כליאה על אף שזו סמכותם"}