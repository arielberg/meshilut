{"id":"1317992020","type":"messages","seo":{},"en":{},"body":"<p>בעקבות התחקיר שפרסם העיתונאי עמית סגל בחדשות 12, *התנועה למשילות ודמוקרטיה* קוראת לשרים ולחברי הכנסת לפעול באופן מיידי להקמת וועדת חקירה פרלמנטרית לבדיקת הפרשה, הטיוח והמניעים הזרים.</p><p>בתחקיר נחשף כי חקירותיו של ראש הממשלה בפרשת המעונות ובתיק 2000 זוהמה מראשיתה על ידי חוקר הנתון בניגוד עניינים.</p><p>על פי התחקיר, בכירים במשטרה ובפרקליטות ידעו על הפרשה בזמן אמת אולם נמנעו מלחקור אותה בשל מניעים זרים הקשורים למאבק אישי ופוליטי שניהלו נגד ראש הממשלה. הדבר מעיד שמערכות אכיפת החוק במשטרה ובפרקליטות הפכו להיות כלי לחיסול של נבחר ציבור, כאשר מטרה זו קידשה את כל האמצעים.</p><p>התרבות הארגונית במערכות אכיפת החוק שאפשרה את ההתנהלות הזו, והעובדה שרבים מהמעורבים מכהנים עדיין בתפקידים בכירים ומשפיעים, מונעת את האפשרות שהמערכות יחקרו את עצמן.</p><p>רק חקירה גלויה ופתוחה בכנסת תאפשר את ניקוי המוגלה שהצטברה במשך שנים רבות במערכות אכיפת החוק והמשפט של מדינת ישראל.</p><p>*התנועה למשילות ודמוקרטיה קוראת לחברי הכנסת מכל המפלגות להתאחד בדרישה לחקירה יסודית של העניין. זו אינה שאלה של יריבות פוליטית אלא מכה אנושה למערכות שאמורות לפעול באופן א-פוליטי, מקצועי ונטול נגיעות, ומסתבר שפעלו בניגוד לכל סטנדרט של מקצועיות.*</p><p>בנוסף קוראת התנועה לשר המשפטים ולשר לביטחון פנים להשיב לפעולה את הוועדה שהוקמה לחקירת הכשלים במחלקה לחקירות שוטרים ולהרחיב את סמכויותיה.</p><p>הוועדה הוקפאה בצו בג\"ץ ועקב התנגדות קולנית מצד היועץ המשפטי לממשלה ואנשיו, שבמבט לאחור, ניתן להבין את התנגדותם כניסיון להמשיך בתרבות ההסתרה וההשתקה של הפגמים והכשלים במערכת שתחת אחריותם.</p>","title":"להקים ועדת חקירה פרלמנטרית ולהשעות מיידית את כל המעורבים"}