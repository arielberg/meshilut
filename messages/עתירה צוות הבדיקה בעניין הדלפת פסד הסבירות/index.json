{"id":"%D7%A2%D7%AA%D7%99%D7%A8%D7%94%20%D7%A6%D7%95%D7%95%D7%AA%20%D7%94%D7%91%D7%93%D7%99%D7%A7%D7%94%20%D7%91%D7%A2%D7%A0%D7%99%D7%99%D7%9F%20%D7%94%D7%93%D7%9C%D7%A4%D7%AA%20%D7%A4%D7%A1%D7%93%20%D7%94%D7%A1%D7%91%D7%99%D7%A8%D7%95%D7%AA","type":"messages","seo":{},"en":{},"date":"2024-04-18","body":"<p>הגשנו באמצעות עורכת הדין יסכה בינה, עתירה ובקשה בהולה לצו ביניים נגד מ״מ נשיא ביהמ״ש העליון השופט עוזי פוגלמן, הנהלת בתי המשפט, היועצת המשפטית לממשלה ושר המשפטים לעצירה מיידית של עבודת \"ועדת הבדיקה\" שהקים השופט פוגלמן בעניין הדלפת פס״ד בבג״ץ נגד צמצום עילת הסבירות.&nbsp;</p><p>לאור העובדה כי בדיון שנערך בוועדת החוקה חוק ומשפט - הודיעו הנהלת בתי המשפט והיועצת המשפטית לממשלה על הכוונה להמשיך את עבודת ועדת הבדיקה למרות החשיפה לפיה אנשי השב״כ לשעבר, שמונו על ידי פוגלמן לצוות הבדיקה, היו מעורבים פוליטית עד צוואר ואף עתרו נגד חוק צמצום עילת הסבירות ומשכך מצויים בניגוד עניינים קיצוני.</p><p>בעתירה נכתב: \"מדובר בניגוד עניינים מהחריפים והקיצוניים שידעה מדינת ישראל המרעיד את אמות הסיפים, פוגע אנושות בשלטון החוק, כללי המנהל התקין, עקרונות היסוד של השיטה הדמוקרטית, ואמון הציבור; השומט באופן מוחלט את חוקיות עבודת צוות הבדיקה. ניגוד העניינים מושא עתירה זו, מקבל משמעות כפולה ומכופלת, שכן, עסקינן בעתירה המצויה במחלוקת פוליטית וציבורית עזה, כשלחברי הצוות - עניין אישי, ישיר, כבד משקל וממשי בתוצאותיה הפוליטיות שהביאם עד כדי מעורבות ישירה והגשת עמדה לבג\"ץ בסוגיה.</p><p>עוד טוענת התנועה כי העובדה שאבימור ודגן לא הצהירו על ניגוד העניינים היסודי שלהם, הדבר:</p><p>&nbsp;מעלה חשש לפגם חמור בטוהר המידות של חברי הצוות בשל אי גילוי מעורבותם הספציפית בבג\"ץ ביטול עילת הסבירות. פגם יסודי מזהם זה כשלעצמו אובייקטיבית וסובייקטיבית את חברותם בצוות בפרט ואת עבודת צוות הבדיקה כולו עד כה״.</p><p>עוד טוענת התנועה כי הסמכות על סדרי המנהל נתונה על פי סעיף 82 לחוק בתי המשפט לשר המשפטים וכן קיים לפי חוק ממונה אבטחת מידע בבתי המשפט. בכך שמינה את הצוות בעצמו, חרג השופט פוגלמן מסמכותו ועל כן הועדה למעשה אינה חוקית.</p><p>&nbsp;התנועה דורשת לעצור לאלתר את עבודת ועדת הבדיקה ולפזרה. וכן לנקוט הליכים נגד חברי צוות הבדיקה שלא הצהירו על ניגוד העניינים שלהם.</p><p>&nbsp;ובנוסף לקבוע נהלים ברורים כדי שמקרים כאלה לא ישנו.</p>","title":"עתרנו לבג\"ץ בדרישה לעצור את עבודת צוות הבדיקה להדלפת פסק דין הסבירות בשל ניגוד עניינים חמור"}