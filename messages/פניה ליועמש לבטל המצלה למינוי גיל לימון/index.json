{"id":"%D7%A4%D7%A0%D7%99%D7%94%20%D7%9C%D7%99%D7%95%D7%A2%D7%9E%D7%A9%20%D7%9C%D7%91%D7%98%D7%9C%20%D7%94%D7%9E%D7%A6%D7%9C%D7%94%20%D7%9C%D7%9E%D7%99%D7%A0%D7%95%D7%99%20%D7%92%D7%99%D7%9C%20%D7%9C%D7%99%D7%9E%D7%95%D7%9F","type":"messages","seo":{},"en":{},"date":"2021-08-04","body":"<p><br></p><p><br></p><p>התנועה למשילות ודמוקרטיה פנתה במכתב התראה לפני נקיטת הליכים ליועץ המשפטי לממשלה אביחי מנדלבליט, בדרישה לבטל את המלצת ועדת האיתור אשר הוא עמד בראשה, למנות את מקורבו, עוזרו וחברו הקרוב מזה כ-16 שנה עו\"ד גיל לימון, לתפקיד המשנה ליועמ\"ש.&nbsp;</p><p>התנועה מציינת במכתבה כי מערכת היחסים בין עוה\"ד לימון למנדלבליט חורגת מיחסי עבודה בלבד, שכן הקשר ביניהם נמשך שנים רבות, בתפקידים שונים, ואף מחוץ לתחום העבודה, עת עוה\"ד לימון ייצג את מנדלבליט באופן פרטי והשניים אף כתבו יחד מאמרים אקדמאיים שונים.&nbsp;</p><p>עוד נכתב כי חוות הדעת שניתנה בעניין על ידי היועצת המשפטית של משרד המשפטים אינה מכשירה את ניגוד העניינים במקרה הזה, שהינו אובייקטיבי ומציאותי. התנהלותו של ד\"ר מנדלבליט במקרה הזה עומדת בניגוד גמור להנחיותיו של היועמ\"ש עצמו ובהחלטותיו במקרים דומים של ניגודי עניינים, ואף סותרת את הנחיות נשיאת העליון לשופטים ולרשמים.</p><p>התנועה כותבת ליועמ\"ש כי התנהלותו גורמת לנזק אדיר לאמון הציבור במוסד הייעוץ המשפטי לממשלה וזהו פגם המחייב את ביטולה ההמלצה והתכנסות הועדה מחדש תחת יו\"ר אחר שאינו כפוף ליועמ\"ש ולא מצוי בניגוד עניינים.</p><p><br></p>","title":"פניה ליועמ\"ש: בטל את המלצת ועדת האיתור באשותך למנות את מקורבך גיל לימון לתפקיד המשנה ליועץ המשפטי לממשלה"}