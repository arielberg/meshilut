{"id":"%D7%A2%D7%AA%D7%99%D7%A8%D7%94%20%D7%A0%D7%91%D7%A6%D7%A8%D7%95%D7%AA%20%D7%A0%D7%AA%D7%A0%D7%99%D7%94%D7%95%20","type":"messages","seo":{},"en":{},"date":"2021-04-05","body":"<div>תגובה התנועה למשילות ודמוקרטיה לעתירה הדורשת להוציא את נתניהו לנבצרות:</div><div>מחיקת הכלל הבסיסי של \"זכות העמידה\" במשפט הישראלי, ביחד עם מסורת של אי פסיקת הוצאות, מובילה לשטף של עתירות הזויות, וחסרות בסיס התורמות ליצירת אווירה ציבורית עכורה וכרסום בלגיטימציה של הדמוקרטיה הישראלית.</div><div>במקרה הנוכחי מבוקש למעשה מבית המשפט לעקוף את הכרעת הבוחר הישראלי, למרות שהבחירות נעשו לאחר שכל המידע המופיע בעתירה היה ידוע לבוחרים, ולמרות שלעותרת אין זכות עמידה ברמה הבסיסית ביותר. מדובר בעתירה שמעבר להיותה לא מוסרית, הרי שבכל מדינה אחרת בעולם המערבי הייתה נדחית על הסף ללא כל תגובה ותוך חיוב בתשלום הוצאות.</div><div>אחד היעדים שהציבה התנועה למשילות ודמוקרטיה לכנסת הנוכחית הינו השבת הכלל של \"זכות העמידה\" למשפט הישראלי, והצעת חוק בעניין כבר הוכנה על ידינו. אנו קוראים לחברי הכנסת ה-24, עם השבעתם לכנסת, לפעול לקדם את החקיקה הנדרשת על מנת להשיב את השפיות למערכת המשפט הישראלית.</div>","title":"כדי למנוע עתירות הזויות יש להשיב מיד את \"זכות העמידה\" למשפט הישראלי"}