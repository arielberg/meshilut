{"id":"%D7%93%D7%95%D7%93%20%D7%A8%D7%95%D7%96%D7%9F%20%D7%9E%D7%97%22%D7%A9%20%D7%AA%D7%99%D7%A7%D7%99%20%D7%A0%D7%AA%D7%A0%D7%99%D7%94%D7%95%20%D7%A0%D7%A6%D7%99%D7%91%D7%95%D7%AA%20%D7%94%D7%91%D7%99%D7%A7%D7%95%D7%A8%D7%AA%20%D7%A2%D7%9C%20%D7%9E%D7%99%D7%99%D7%A6%D7%92%D7%99%20%D7%94%D7%9E%D7%93%D7%99%D7%A0%D7%94","type":"messages","seo":{},"en":{},"date":"2021-03-07","body":"<div>תגובת התנועה למשילות ודמוקרטיה, בעקבות פרסום החלטת נציב הביקורת על הפרקליטות, השופט בדימ' דוד רוזן, בעניין התנהלות מח\"ש בעניינים הנוגעים לחקירות נתניהו:</div><div>הממצאים החמורים של הנציב רוזן, אשר הבהיר באופן חד משמעי כי הפרשות שנחשפו \"אופפות ענן מכביד\" אשר ניתן להסירו, מעלים חשש ממשי לטוהר הליך החקירה כנגד נתניהו.</div><div>עם זאת, תוצאות בדיקת הנציב, אשר נאלץ להעביר את הממצאים לבחינת מ\"מ פרקליט המדינה – העומד בראש המערכת אשר כנגדה פרסם הנציב את ביקורתו, ואשר אנשיה מעורבים עד צוואר במעשים החמורים שתוארו – מעידים כאלף עדים כי דרישת התנועה למשילות ודמוקרטיה להקמת גוף ביקורת עצמאי ובעל שיניים היא מחויבת המציאות.</div><div>נזכיר כי עוד מימי חקיקת חוק הנציבות והקמת המוסד החשוב הזה, פעלו הפרקליטות והעומדים בראשה בכדי לסרס את יכולות הנציב, לקחת ממנו כל כלי ענישה משמעתי, ולהותירו בפועל כגוף חסר שיניים.</div><div>במשך השנים התרענו שוב ושוב כי לכל מערכת, על אחת כמה וכמה מערכת רבת עצמה כפרקליטות המדינה ומשטרת ישראל, נדרש גוף ביקורת עצמאי ועצמתי. </div><div>מדינה דמוקרטית אינה יכולה להסתפק בנציב ביקורת שביכולתו להתריע בלבד. </div><div>נדרש להעניק סמכויות אכיפה משמעותיות בחוק לנציב הביקורת על מייצגי המדינה.</div>","title":"דרושה נציבות עם שיניים לביקורת על הפרקליטות"}