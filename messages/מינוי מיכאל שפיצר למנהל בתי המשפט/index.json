{"id":"%D7%9E%D7%99%D7%A0%D7%95%D7%99%20%D7%9E%D7%99%D7%9B%D7%90%D7%9C%20%D7%A9%D7%A4%D7%99%D7%A6%D7%A8%20%D7%9C%D7%9E%D7%A0%D7%94%D7%9C%20%D7%91%D7%AA%D7%99%20%D7%94%D7%9E%D7%A9%D7%A4%D7%98","type":"messages","seo":{},"en":{},"date":"2022-07-31","body":"<p>התנועה למשילות ודמוקרטיה פנתה לשר המשפטים גדעון סער ולנשיאת בית המשפט העליון אסתר חיות בדרישה לבטל את מינויו של השופט מיכאל שפיצר לתפקיד מנהל בתי המשפט.</p><p><br></p><p>בפנייתה מציינת התנועה כי בכהונתו הקודמת של שפיצר בתפקיד מנהל בתי המשפט הוא היה מעורב במספר מקרים של פגיעה בשופטים, במתדיינים ובחופש הביטוי.</p><p>כך מציינת התנועה את מאגרי המידע הלא חוקיים שאספה הנהלת בתי המשפט על שופטים מכהנים ועל גולשים ברשתות החברתיות, בניגוד לחוק וללא כל הסמכה תוך הכחשה נמרצת של השופט שפיצר על קיומם של המאגרים שהתגלתה כשקרית.&nbsp;</p><p>התנועה מציינת אירועים נוספים ובהם קידום מקורבים לתפקידים בהנהלת בתי המשפט ללא מכרזים, תלונות שהוגשו נגדו לועדה לבחירת שופטים מצד עוזרים משפטיים על התעמרות מצד הנהלת בתי המשפט בראשותו, עדות שופטת בדימוס אשר סיפרה כי שפיצר השתיק תלונה שהעבירה אליו בנוגע להטרדת קלדנית על ידי שופט. כמו כן, הפיץ שפיצר פסקי דין שליליים כנגד האלוף במילואים גיורא איילנד לאחר שהאחרון ביקר את מערכת המשפט.&nbsp;</p><p><br></p><p>התנועה תמהה כיצד החליט השר בהסכמת הנשיאה למנות את שפיצר לנוכח המעשים הללו ותוך התעלמות מוחלטת מההשפעה שתהיה למנויו על אמון השופטים במערכת בה הם מכהנים, אמון העוזרים המשפטיים, אמון נפגעות ההטרדות המיניות ואמון הציבור בכלל.&nbsp;</p><p>בסיום הפניה נכתב כי המינוי אינו סביר באופן קיצוני והתנועה דורשת משר המשפטים ונשיאת בית המשפט העליון&nbsp; להודיע על ביטולו \"למען השמירה על מראית עין של התנהלות תקינה\".</p>","title":"פנינו לסער ולחיות: בטלו מינוי השופט שפיצר לתפקיד מנהל בתי המשפט"}