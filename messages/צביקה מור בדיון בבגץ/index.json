{"id":"%D7%A6%D7%91%D7%99%D7%A7%D7%94%20%D7%9E%D7%95%D7%A8%20%D7%91%D7%93%D7%99%D7%95%D7%9F%20%D7%91%D7%91%D7%92%D7%A5","type":"messages","seo":{},"en":{},"date":"2024-07-28","body":"<p>מפסיקים לשתוק: באים אל השופטים להשמיע את קול העם</p><p>אב החטוף לשופטים: לו בית המשפט היה מאשר לירות בכל מי שמתקרב לגדר בני היה היום בבית!\"</p><p><br></p><p>הבוקר התקיים דיון הזוי נוסף בבג\"ץ בעתירה של ארגוני שמאל קיצוני המבקשים להכריח את מדינת ישראל להוציא תושבי עזה לטיפולים רפואיים בישראל.&nbsp;</p><p>בהובלת 'התנועה למשילות ודמוקרטיה' והעומדת בראשה עו\"ד יסכה בינה ויחד עם הארגונים 'אם תרצו' ו'בצלמו' הגיעו אל הדיון נציגי משפחות שכולות ומשפחות חטופים כדי למחות על עצם קיום הדיון בעתירה שכל תכליתה סיוע לאויב בזמן מלחמה.</p><p>במהלך הדיון ביקש צביקה מור אביו של החטוף איתן מור לשאת דברים בפני השופטים ולהביא לאוזניהם גם את טענות המשפחות שילדיהם סובלים בעזה תחת שבי מרצחי החמאס ולא זוכים לטיפול רפואי ראוי. אך השופטים סרבו לאפשר לו לדבר ויצאו בחופזה מאולם בית המשפט.</p><p>למרות זאת, החליט צביקה מור לשאת את דבריו הנוקבים מול הכיסאות הריקים של השופטים. הוא מחה נגד התנהלות בית המשפט העליון ונגד קיום הדיון בעתירה זו ובעתירות קודמות שאפשרו לאלפי מחבלים להגיע ב-7 לאוקטובר לגדר הגבול, לבצע את הטבח הנורא ולחטוף מאות ישראלים ובהם את בנו איתן.</p><p><br></p><p>​<a href=\"https://youtu.be/6Sd2N5jHr8I?si=D4oJik8A9UyfwkWH\" target=\"_blank\">לחצו לסרטון מהדיון&nbsp;</a>​</p>","title":"אזרחי ישראל מפסיקים לשתוק ובאים אל השופטים"}