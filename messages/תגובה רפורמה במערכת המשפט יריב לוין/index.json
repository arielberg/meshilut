{"id":"%D7%AA%D7%92%D7%95%D7%91%D7%94%20%D7%A8%D7%A4%D7%95%D7%A8%D7%9E%D7%94%20%D7%91%D7%9E%D7%A2%D7%A8%D7%9B%D7%AA%20%D7%94%D7%9E%D7%A9%D7%A4%D7%98%20%D7%99%D7%A8%D7%99%D7%91%20%D7%9C%D7%95%D7%99%D7%9F","type":"messages","seo":{},"en":{},"date":"2022-01-04","body":"<div>עקבנו בציפייה ובשמחה אחרי נאומו של שר המשפטים יריב לוין, שסוף סוף קם לקיים הבטחת מפלגות הימין לבוחריהן להשיב את המשילות לישראל.</div><div>האם הרפורמה טובה? האם הוא מציע מענה מספק? </div><div><br></div><div>התשובה נמצאת בפרטים הקטנים, אבל לשירותכם ניתוח על מה שכבר נחשף:</div><div><br></div><div>1. מינוי שופטים - חלקי.</div><div>לוין מציע שיתוף של שלושת הרשויות והחלפת חברי הלשכה בנציגי ציבור. </div><div>ישנן מדינות בעולם בהן זו השיטה, אבל השיטה העדיפה היא מינוי ע''י הכנסת והממשלה.</div><div> בכל מקרה, ככל ותישאר יכולת ה'וטו' על מינויים אצל שופטי העליון מדובר בצעד גרוע ולא מספק.</div><div><br></div><div>2. פסילת חוקים - טוב.</div><div>בית המשפט לא יוכל לפסול חוקי יסוד, ויוכל לפסול חוקים רגילים רק ברוב מיוחד בהרכב מלא.</div><div>מצד אחד עיגון יכולת לפסול חוקים היא בעייתית, אבל פסילה ברוב מיוחד ובהרכב מלא היא פשרה סבירה.</div><div>ממתינים לראות איזה רוב ידרש.</div><div><br></div><div>3. התגברות - טוב.</div><div>הכנסת תוכל להתגבר על פסילת חוקים ברוב של 61. אמנם מדובר בפשרה בעייתית, שכן חוקי היסוד עצמם חוקקו ברוב רגיל, אבל לאור הסעיף הקודם זו פשרה סבירה.</div><div>בסוף דבריו אמר משהו על חוקים שרק הכנסת הבאה תוכל לקיים, במקרה שיפסלו פה אחד בבית המשפט - נמתין לראות את הפרטים.</div><div><br></div><div> 4. יועמ''שים - מצוין.</div><div>יועצים משפטיים, למשרדי הממשלה ולממשלה עצמה, צריכים להיות משרות אמון של הממשלה והשרים, ולשרת את נבחרי הציבור ולא אינטרסים אחרים.</div><div>צעד מתבקש וחיובי ביותר.</div><div><br></div><div>ולסיום - כל הכבוד לשר המשפטים הראשון שמניח על השולחן רפורמה מקיפה, ועומד מאחוריה. מדובר בצעד אמיץ וחשוב שאסור לפספס בו. </div><div>אנו תומכים במהלך, ונקפיד להתייצב בוועדות הכנסת להתריע על נקודות לשיפור ולהלחם שהרפורמה תעבור בצורה שתיתן מענה אמיתי לבעיית המשילות של ישראל.</div><div><br></div><div>בהצלחה!</div>","title":"תגובת התנועה להצגת הרפורמה במערכת המשפט על ידי שר המשפטים יריב לוין"}