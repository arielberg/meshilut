{"id":"%D7%A2%D7%AA%D7%99%D7%A8%D7%94%20%D7%94%D7%A1%D7%93%D7%A8%20%D7%98%D7%99%D7%A2%D7%95%D7%9F%20%D7%93%D7%A8%D7%A2%D7%99","type":"messages","seo":{},"en":{},"date":"2022-01-02","body":"<div>עתרנו לבג\"ץ: הוצא צו על תנאי נגד הסעיף בהסדר הטיעון עם דרעי הסותר את טובת הציבור</div><div>עתרנו היום לבג\"ץ בעניין הסדר הטיעון שנחתם עם חה\"כ אריה דרעי וכלל על פי הודעת היועמ\"ש התחייבות של דרעי להתפטר מהכנסת.</div><div>בעתירה ביקשנו להורות ליועץ המשפטי לממשלה לנמק מדוע לא יבוטל הסעיף בהסדר הטיעון הכולל את התחייבות דרעי להתפטר מתפקידו כאשר הסעיף סותר את טובת הציבור באופן חריג ומהווה פגיעה ישירה בכ-316 אלף מצביעים, אשר בחרו באריה דרעי לייצג אותם. </div><div>בעתירנ טענו כי הכללת ההתחייבות להתפטר מהכנסת בהסדר הטיעון מהווה שיקול זר מצד היועמ''ש ויוצרת את התחושה כי רשויות התביעה פועלות תוך שקילת שיקולים פוליטיים ולא משפטיים: ״הכנסת ועיגון התחייבות להתפטרות מהכנסת לתוך סעיפי הסדר הטיעון… מעלה את הרושם שהיועץ המשפטי לממשלה ורשויות התביעה שוקלים שיקולים פוליטיים במסגרת המו״מ להסדר הטיעון… ומחלישה את האמון הציבורי במערכת אכיפת החוק״. </div><div>פירטנו את השתלשלות כתב האישום שהוגש, אשר הגיע בסופה של חקירה ארוכה באופן חריג שנמשכה 6 שנים, תוך עינוי דין בלתי נסבל לחה''כ דרעי וכאשר מחשדות חמורים ביותר נותר ''אפילו לא עכברון'', כדברי היועץ המשפטי עצמו. </div><div>עו\"ד <a href=\"https://www.facebook.com/zeev.lev?__cft__[0]=AZUX_05IClWo-hYX1bs-NH1rrw0Z0uUn_k1sTqCs9blFggQjdup4ABHur6iLCa9OpyGGZHyiSecJVGgjS5PSvaLWJKYIwxhsOondqxrpWeZWCtcfKw_AX682YWvGh8RytOYOuU-O5nKIT4D0bJEJlgEO-KhN1C_FI7lZlpRUkjtfarhqkqakODOG4VjyEuGPOxk&amp;__tn__=-]K-R\">זאב לב</a>, היועץ המשפטי שלנו אמר: \"הסדר הטיעון הינו כלי משפטי לגיטימי, כל עוד השיקולים הנשקלים במסגרתו הינם שיקולים משפטיים הנוגעים לאינטרס הציבורי. שקילת שיקולים זרים ובלתי רלבנטיים, כמו שאלת התפטרותו של הנאשם מהכנסת, מזיקה ופוגעת בציבור ומזיקה אף יותר לרשויות התביעה עצמן, המתערבות במגרש הפוליטי באופן מזיק ובלתי ענייני''.</div><div><br></div><div>​<a href=\"https://drive.google.com/open?id=133sRGKw5HGrfD1UtmQdreduWKJHjUmJz&amp;authuser=shlomyps%40gmail.com&amp;usp=drive_fs\" target=\"_blank\">לעתירה המלאה</a>​</div>","title":"עתירה לבג\"ץ - הוצא צו על תנאי לסעיף המחייב התפטרות דרעי בהסדר הטיעון"}