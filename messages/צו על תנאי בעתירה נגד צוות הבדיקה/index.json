{"id":"%D7%A6%D7%95%20%D7%A2%D7%9C%20%D7%AA%D7%A0%D7%90%D7%99%20%D7%91%D7%A2%D7%AA%D7%99%D7%A8%D7%94%20%D7%A0%D7%92%D7%93%20%D7%A6%D7%95%D7%95%D7%AA%20%D7%94%D7%91%D7%93%D7%99%D7%A7%D7%94","type":"messages","seo":{},"en":{},"date":"2024-04-21","body":"<p>בעתירה שהגשנו בדרישה לעצור את עבודת הצוות שהקים מ״מ נשיא בית המשפט העליון השופט עוזי פוגלמן על מנת לבדוק את הדלפת פסק הדין בעניין החוק לצמצום עילת הסבירות, החליט השופט כבוב לתת צו ארעי האוסר על הגשת ממצאים סופיים או דו״ח ביניים וכן על יישומם עד למתן החלטה אחרת ולמעשה עוצר לחלוטין בשלב זה את פעילותה.</p><p><br></p><p>פירטנו בעתירה את השערוריה שבהקמת צוות הבדיקה ואת פעילותו בניגוד לחוק ולדין לאחר שנחשף כי בכירים בשב״כ&nbsp; שמונו כחברים בצוות הבדיקה נגועים בניגוד עניינים קיצוני מאחר והם עתרו בעצמם נגד החוק לצמצום הסבירות.&nbsp;</p><p><br></p><p>עורכת הדין יסכה בינה שהגישה את העתירה בשם התנועה למשילות ודמוקרטיה מסרה:&nbsp;</p><p>&nbsp;מול ניגוד עניינים קיצוני וחמור הפוגע אנושות בשלטון החוק, כללי המינהל התקין, עקרונות היסוד של השיטה הדמוקרטית ואמון הציבור, גם שופטי בג״ץ לא יכולים להעלים עין. הציבור מבין היטב כי שומרי הסף האמיתיים הם ארגוני החברה האזרחית החותרים כל העת לתיקון מערכת המשפט בניגוד לאלה המחפים על כל מחדליה ועיוותיה.</p><p><br></p><p>כעת פוגלמן, היועצת המשפטית לממשלה והנהלת בתי המשפט יצטרכו להסביר כיצד התירו לוועדה להמשיך את פעילותה נוכח ניגוד העניינים ואי החוקיות הזועקים לשמיים.</p><p><br></p><p>​<a href=\"https://x.com/Meshilut/status/1781947288346067061\" target=\"_blank\">לקריאת הצו</a>​</p>","title":"השופט כבוב הוציא צו ארעי מיידי לעצירת פעילות ועדת הבדיקה שהקים מ״מ הנשיא פוגלמן בעניין הדלפת פס״ד הסבירות ומונע מפוגלמן ליישם את המלצות דו\"ח הביניים."}