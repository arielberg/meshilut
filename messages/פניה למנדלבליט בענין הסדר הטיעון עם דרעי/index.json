{"id":"%D7%A4%D7%A0%D7%99%D7%94%20%D7%9C%D7%9E%D7%A0%D7%93%D7%9C%D7%91%D7%9C%D7%99%D7%98%20%D7%91%D7%A2%D7%A0%D7%99%D7%9F%20%D7%94%D7%A1%D7%93%D7%A8%20%D7%94%D7%98%D7%99%D7%A2%D7%95%D7%9F%20%D7%A2%D7%9D%20%D7%93%D7%A8%D7%A2%D7%99","type":"messages","seo":{},"en":{},"date":"2021-12-27","body":"<p><br></p><p>התנועה פנתה היום אל היועץ המשפטי לממשלה בעניין הסדר הטיעון שנחתם עם חה\"כ אריה דרעי וכלל על פי הודעת היועמ\"ש התחייבות להתפטר מהכנסת וכתוצאה מכך לא ידרוש היועמ\"ש להטיל עליו קלון.</p><p>בפנייתה טוענת התנועה כי הסדר הכולל התחייבות חבר כנסת להתפטר מתפקידו סותר את טובת הציבור באופן חריג ומהווה פגיעה ישירה בעשרות אלפי בוחרים, אשר בחרו בו לייצג אותם. התנועה מוסיפה כי התפטרות חבר כנסת לא נמצאת בסל העונשים אותם רשאית התביעה לדרוש ובודאי לא לכלול אותה בהסדר טיעון וכי הדבר פוגע בעקרון הפרדת הרשויות.&nbsp; התנועה מציינת את התבטאותו של מנדלבליט שפורסמה בתקשורת בקשר לחקירת דרעי: \"מכתב אישום חמור, לא נולד אפילו עכברון\" ותוהה כיצד בשל עבירה קלה שביצע אדם פרטי שלא במסגרת תפקידו, הגענו לפגיעה בבחירה הדמוקרטית של אזרחי ישראל.&nbsp;</p><p>התנועה דורשת ממנדלבליט להבהיר כי התפטרותו של דרעי מהכנסת אינה חלק מהסדר הטיעון ולעדכן את הנחיות פרקליט המדינה בעניין עריכת הסדרי טיעון כך שיובהר שאין להוסיף להסדרי טיעון התחייבויות שאינן מעניינו של הדין הפלילי. התנועה מודיעה כי במידה והיועמ\"ש לא יפעל כך היא תיאלץ לעתור בעניין.</p><p>​<a href=\"https://www.facebook.com/Meshilut/posts/4565175230268147\" target=\"_blank\">לקריאת הפניה</a><br></p>","title":"התנועה למשילות ודמוקרטיה למנדלבליט: הסדר הטיעון עם דרעי, סותר את טובת הציבור"}