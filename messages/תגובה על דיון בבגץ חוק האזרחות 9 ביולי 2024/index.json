{"id":"%D7%AA%D7%92%D7%95%D7%91%D7%94%20%D7%A2%D7%9C%20%D7%93%D7%99%D7%95%D7%9F%20%D7%91%D7%91%D7%92%D7%A5%20%D7%97%D7%95%D7%A7%20%D7%94%D7%90%D7%96%D7%A8%D7%97%D7%95%D7%AA%209%20%D7%91%D7%99%D7%95%D7%9C%D7%99%202024","type":"messages","seo":{},"en":{},"date":"2024-07-09","body":"<p>טירוף מוחלט!</p><p>החלטה מטורללת ומופקרת של בג\"ץ שמוציא צו על תנאי למדינת ישראל שתנמק לו מדוע לא תבטל את חוק האזרחות(!!)</p><p>כן. מה ששמעתם.</p><p>השופטים עמית, פוגלמן וסולברג, רוצים הסבר מפורט:</p><p>למה שמדינת ישראל לא תפתח את שעריה לעזתים, ערביי יו\"ש ושאר מדינות אויב ותיתן להם אזרחות, מעמד, ביטוח לאומי ותנאים סוציאליים, ותעודת זהות כחולה.</p><p>באמצע מלחמת קיום, לאחר האונס, הטבח וההשמדה שביצע האויב בבנינו ובנותינו -</p><p>שופטי בג\"ץ רוצים הסבר מהמדינה למה זה לא רעיון טוב לתת תעודת זהות כחולה למשל לאחותו של איסמעיל הניה שקיבלה אזרחות בגלל נישואיה.</p><p>אותה אחות שנעצרה רק לאחרונה בשל תמיכה בטרור!</p><p>אין תחתית לשפל של בג\"ץ.</p><p>האירוע הזה חמור באופן קיצוני ומהווה דורסנות חריפה נגד אזרחי ישראל והרשות המחוקקת, שחוקקה את החוק כדי לשמור על בטחון והגנת אזרחי ישראל.</p><p>אנו קוראים לכנסת להתעשת באופן מיידי ולהודיע לבג\"ץ, בשורה אחת, כי אין בכוונתה לשתף פעולה עם מחיקת בטחון ישראל ע\"י בג\"ץ מרגע זה ואילך.</p><p>כמו כן, אנו דורשים מכלל חברי הכנסת, קואליציה ואופוזיציה כאחד, להתעלות לגודל השעה והסכנה הקיומית בה אנו מצויים ולגבש בהסכמה חוק מינוי שופטים, כך שימונו שופטים על ידי הציבור בלבד שישקפו את עמדתו ולבצר את עליונות חוקי הכנסת.</p><p>אנו מפצירים באחינו, שטרם פקחו את עיניהם לפגיעה האנושה של מערכת המשפט באזרחי ישראל ובבטחונם- לבדוק את העובדות בעצמם ולהצטרף אלינו במאבק הזה.</p><p>מאבק על עצם קיומה של מדינתו האחת של העם היהודי.</p><p>&nbsp;</p>","title":"תגובת התנועה על החלטת בג\"ץ להוציא צו על תנאי לביטול חוק האזרחות"}