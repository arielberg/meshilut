{"id":"%D7%AA%D7%92%D7%95%D7%91%D7%94%20%D7%9C%D7%A4%D7%A9%D7%A8%D7%AA%20%D7%94%D7%A0%D7%A9%D7%99%D7%90%20%D7%94%D7%A8%D7%A6%D7%95%D7%92","type":"messages","seo":{},"en":{},"date":"2023-02-12","body":"<p>הצעת הנשיא להרגיע את הרוחות מבורכת, אולם יש להמשיך בחקיקה. ניתן להידבר בכפוף לעיקרון ריבונותם של נבחרי הציבור</p><p>הצעתו של הנשיא להידברות בין המחנות, חלף המשך האיומים באלימות, הינה מהלך מבורך.&nbsp;</p><p>עם זאת, חובתן של הכנסת והממשלה לוודא כי הן מקיימות את הבטחת הבחירות שלהן, ומביאות בשורה דמוקרטית אמיתית, ולא שינוי קוסמטי בלבד, למדינת ישראל.</p><p><br></p><p>לאור זאת, יש להקפיד במסגרת הצעת הנשיא על מספר עקרונות יסוד:</p><p>1. חקיקת חוק יסוד החקיקה תקודם בכנסת תוך ניסיונות להגיע להסכמה רחבה, אולם לא תעכב קידום שאר חלקי הרפורמה.</p><p>2. עד לחקיקת חוק יסוד החקיקה יקבע כי לא תהיה ביקורת שיפוטית על חוקי יסוד, גם בהליך החקיקה הנוכחי.</p><p>3. פסילת חוקים תיעשה אך ורק בהרכב של כלל שופטי בית המשפט העליון וברוב מיוחד, והתגברות על פסילה כאמור תהיה לכל היותר ברוב חברי הכנסת - אין כל הצדקה מוסרית/נורמטיבית לרוב שונה.</p><p>4. בנוגע לתיקון שיטת מינוי השופטים, הרי שההצעה להעניק לכל אחת מן הרשויות יחס שווה בוועדה הינה פשרה המנוגדת למקובל בעולם המערבי, אולם ניתן לקבלה בתנאי שאכן אין מעמד מיוחד לרשות השופטת על פני הרשויות האחרות. בהתאם, נציגי הציבור לא ידרשו הסכמת הנשיאה אלא ימונו על ידי שר המשפטים.</p><p><br></p><p>כאמור, אנו מברכים את הנשיא על קריאתו להרגעת הרוחות, ועל היוזמה להניח הצעה לפשרה, וקוראים לכנסת ולממשלה להמשיך ולקיים הידברות עם נציגי האופוזיציה, אולם מבלי לעכב את הליכי החקיקה להם התחייבו בפני הציבור.</p>","title":"תגובת התנועה לפשרת הנשיא הרצוג בעניין הרפורמה המשפטית"}