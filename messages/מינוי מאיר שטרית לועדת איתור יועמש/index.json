{"id":"%D7%9E%D7%99%D7%A0%D7%95%D7%99%20%D7%9E%D7%90%D7%99%D7%A8%20%D7%A9%D7%98%D7%A8%D7%99%D7%AA%20%D7%9C%D7%95%D7%A2%D7%93%D7%AA%20%D7%90%D7%99%D7%AA%D7%95%D7%A8%20%D7%99%D7%95%D7%A2%D7%9E%D7%A9","type":"messages","seo":{},"en":{},"date":"2021-11-04","body":"<p>בעקבות הודעתו של שר המשפטים גדעון סער אתמול, כי שטרית הוא מועמדו לתפקיד נציג הממשלה בועדה לאיתור היועץ המשפטי לממשלה, פנתה התנועה היום לשר המשפטים והסבה את תשומת לבו לכך ששטרית הינו גיסו של השר מאיר כהן.&nbsp;<br></p><p>על פי הנחיית היועץ המשפטי לממשלה מס' 1.1502 (מאי 2020), באשר למינוי נציגים לועדות ציבוריות, חלים כללים מחמירים בכל הנוגע לניגודי עניינים אפשריים במינוי של נציג שהינו בעל קרבה משפחתית לאחד משרי הממשלה. התנועה ביקשה מהשר סער לאתר מועמד אחר מקרב שרי המשפטים לשעבר שיוכל לשמש כנציג הממשלה בועדה.&nbsp;</p><p>מהתנועה נמסר:</p><p>היועץ המשפטי לממשלה הינו עובד הציבור בעל הכוח הרב ביותר במדינת ישראל ובהתאם, חברי הוועדה אשר יאתרו את היועמ\"ש הבא, צריכים להיבחר מתוך מודעות מלאה למצבם ותוך זהירות רבה, במיוחד מניגודי עניינים או אף מראית עין לניגוד עניינים. ככל והממשלה תבחר למנות את שטרית למרות קרבת המשפחה בינו לבין השר כהן, חשוב שהדבר יעשה באופן פומבי וגלוי תוך מודעות למצבו.</p><p><a href=\"https://drive.google.com/file/d/10YGRFJPLuOWyGdF1zPJ1Fl1J4u495zbN/view?usp=sharing\" target=\"_blank\">לחץ לקריאת הפניה</a></p>","title":"התנועה למשילות ודמוקרטיה לשר המשפטים: הסר מועמדות מאיר שטרית לועדת איתור היועמ\"ש בשל ניגוד עניינים"}