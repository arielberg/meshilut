{"id":"%D7%A4%D7%A0%D7%99%D7%94%20%D7%9C%D7%99%D7%95%D7%A2%D7%9E%D7%A9%D7%99%D7%AA%20%D7%91%D7%A2%D7%A0%D7%99%D7%99%D7%9F%20%D7%9E%D7%A2%D7%95%D7%9F%20%D7%A8%D7%90%D7%A9%20%D7%94%D7%9E%D7%9E%D7%A9%D7%9C%D7%94","type":"messages","seo":{},"en":{},"date":"2022-04-17","body":"<p>התנועה פנתה ליועצת המשפטית לממשלה עו״ד גלי בהרב מיארה בעניין חוות הדעת של יועמ״שית משרד רוה״מ, אשר קבעה כי ביתו הפרטי של בנט יוגדר כמעון הרשמי.&nbsp;</p><p>התנועה ציינה במכתבה כי החוק הסמיך את ועדת הכספים של הכנסת לקבוע את תקצוב מעונות ראש הממשלה. ועדת הכספים קבעה באופן מפורש כי המעון הרשמי יהיה בירושלים בלבד, אך למרות זאת חוות הדעת שאושרה על ידי היעוץ המשפטי לממשלה בתקופת מנדלבליט קבעה שביתו הפרטי של בנט ברעננה יוגדר כמעון הרשמי.&nbsp;&nbsp;</p><p>התנועה ביקשה הבהרות גם לגבי ההבחנה שמבקשת פרקליטות המדינה לעשות בין היותו של הבית ברעננה מעון רשמי לצורך תשלום הוצאות, לבין היותו כ\"מעון פרטי\" לעניין התרת הפגנות מולו.</p><p>&nbsp;התנועה מציינת כי על פי החלטת ועדת הכספים הדורשת כי הוצאות המעון הרשמי ישולמו בעבור מעון רשמי שימצא בירושלים בלבד, ובהתאם לחוות הדעת של היועצת המשפטית למשרד רוה\"מ אין כל סמכות לעקוף החלטה זו, כך שההוצאות אשר מוציאה לשכת ראש הממשלה לצורך החזקת ביתו הפרטי נעשות כעת בניגוד לדין.&nbsp;</p><p>לאור האמור התבקשה היועצת המשפטית לממשלה להבהיר למשרד ראש הממשלה כי יש לעצור את תשלום הוצאות מעונו הפרטי של ראש הממשלה עד להסדרת הנושא כדין.</p><p>​<a href=\"https://www.facebook.com/Meshilut/posts/4904884589630541\" target=\"_blank\">לקריאת הפניה</a><br></p>","title":"פנינו ליועמ״שית: תשלום הוצאות מעונו הפרטי של ראש הממשלה ברעננה -  בניגוד להחלטת ועדת הכספים של הכנסת"}