{"id":"%D7%9E%D7%99%D7%A0%D7%95%D7%99%20%D7%A9%D7%95%D7%A4%D7%98%D7%99%D7%9D%20","type":"papers","seo":{},"en":{},"date":"2022-08-11","body":"<p>במדינת ישראל לא כוננה מעולם חוקה רשמית, הנמצאת במדרג נורמטיבי עליון על חקיקה ראשית של הכנסת, אולם בפועל החל מאמצע שנות ה-90 לקח לעצמו בית המשפט את הסמכות לפסול דברי חקיקה ראשית מכוחם של חוקי היסוד כבוד האדם וחירותו וחופש העיסוק שנחקקו בשנת 1992.סמכות זו, שנוצרה כאמור מכוח הפסיקה, אינה נתונה כיום רק בידי בית המשפט העליון, ולמעשה כל ערכאה משפטית בישראל&nbsp;יכולה להכריז על פסלות דבר חקיקה</p><p>&nbsp;.למרות האמור, בפועל מתנהלת עיקר הביקורת השיפוטית בישראל על מעשי חקיקה בבית המשפט העליון בשבתו כבג\"ץ, ובהתאם התמקדה עבודת התנועה בבחינת הליך המינוי לבית משפט זה.</p><p>כאמור, בית המשפט העליון הישראלי הינו קודקודה של הרשות השופטת במדינת ישראל. הלכה למעשה משמש בית המשפט העליון הן כערכאה המשפטית העליונה לערעורים המתקבלים משאר הערכאות, וכן מחזיק בסמכות שיורית לדון בכל עניין הן כבית משפט חוקתי שלקח לעצמו את הסמכות לפסול דברי חקיקה ראשית והן כערכאה מנהלית בנושאים מנהליים שונים שבין האזרח לרשות.</p><p>מציאות זו מדגישה את החשיבות בקיומו של בית המשפט העליון מחד, ואת הזהירות הרבה הנדרשת על מנת לשמר את האיזונים והבלמים הנדרשים במאזן הכוחות שבין הרשות השופטת לרשויות המחוקקת והמבצעת כנהוג במדינות דמוקרטיות. ריכוזו של כוח עצום הלכה למעשה בידי שופטי בית המשפט העליון מחייבת בחינה מדוקדקת של דרכי המינוי של השופטים ומערכות השיקולים הנשקלים בעת מינויים.</p><p>בעת האחרונה נשמעו מבית המשפט העליון אף קולות הקוראים להכיר ביכולתם של&nbsp;שופטי העליון לשנות או לבטל גם חוקי יסוד</p><p>מציאות חוקתית שכזו הופכת למעשה את שופטי בית המשפט העליון למחוקקי על, ומעניקה להם סמכויות עצומות שאינן מוגבלות או מעוגנות בדבר חקיקה כלשהו, תוך הפעלת שיקול דעת ערכי עצמאי, והמחייבות בחינה מעמיקה של זהותם ואופן המינוי שלהם.</p>","paper":"papers/מינוי שופטים /paper.pdf","title":"נייר עמדה של התנועה - הליכי בחירת שופטים בישראל ובעולם"}