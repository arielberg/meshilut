{"id":"%D7%97%D7%95%D7%95%D7%AA%20%D7%93%D7%A2%D7%AA%20%D7%A0%D7%92%D7%93%D7%99%D7%AA%20%D7%9E%D7%99%D7%A0%D7%95%D7%99%20%D7%A0%D7%A6%D7%99%D7%91%20","type":"papers","seo":{},"en":{},"date":"2024-06-27","body":"<p style=\"text-align: center;\"><strong>חוות דעת משפטית של התנועה למשילות ודמוקרטיה קובעת:</strong></p><p style=\"text-align: center;\"><strong>חוות הדעת שהגישה היועמ\"שית על הליך מינוי נציב שירות המדינה ואופן פרסומה אינם חוקיים, לוקים בניגוד עניינים ממשי ועוברים על עבירות טוהר המידות</strong></p><p>&nbsp;</p><p>בעקבות חוות דעת של היועמ\"שית שהוגשה לממשלה לפיה נציב שירות המדינה הבא ימונה בועדת איתור שאת ראשה יקבע נשיא ביהמ\"ש העליון והיועמ\"שית עצמה, כתבו ראש התנועה למשילות ודמוקרטיה עו\"ד יסכה בינה ועו\"ד שמעון הלוי חוות דעת נגדית.</p><p>בחוות הדעת מציינים הכותבים כי <strong>אופי העצה של היועמ\"שית אינו חוקי, לוקה בניגוד עניינים ממשי</strong> שבו מצויה היועמ\"שית הכפופה בעצמה לביקורת הנציב. <strong>בנוסף עוברת היועמ\"שית על עבירות מתחום טוהר המידות</strong> כאשר פרסמה הצעה שהפכה מיד ל\"החלטה\" מאחורי גב הממשלה ובכך חרגה מסמכותה ועשתה בה שימוש לרעה.</p><p>חוות הדעת מציינת כי הוראת החוק ביחס למינוי נציב שירות המדינה קובעת כי הממשלה תמנה אותו ועל מינויו לא חלה חובת מכרז. ואילו היועמ\"שית מבקשת לקבוע ועדת איתור שהיא סוג של ועדת מכרז.</p><p><strong>הצעת היועמ\"שית פוגעת בסמכות הביצוע של הממשלה ומעקרת את יכולתה ליישם מדיניות</strong> באמצעות מינוי אנשים כרצונה לתפקידים בשירות המדינה. </p><p>עצם פרסום חוות הדעת מהווה לכאורה עברת משמעת על כללי שירות המדינה בשל החריגה מהסמכות וחריגה מנורמות בסיסיות ביותר, כאשר היועמ\"שית פרסמה את חוות הדעת שלה, שהוזמנה על ידי הממשלה, עוד לפני שהממשלה קיימה דיון בהצעתה. בכך <strong>פעלה היועמ\"שית שלא בנאמנות</strong> כלפי החלטות הממשלה המכהנת.</p><p>עוד נכתב כי החלטת הממשלה שביקשה את חוות הדעת ציינה כי היא \"תידרש\" לייעוץ זה בעתיד. <strong>אין ליועמ\"שית בסיס נורמטיבי לכפות על הממשלה נוהל חדש</strong> ומנוגד לחוק ללא הסכמת הממשלה וללא הפעלת שיקול דעתה.</p><p>הכותבים מציינים כי יש כאן לכאורה גם&nbsp;<strong>עבירה על כללי החיסיון המשפטי</strong>, כאשר הממשלה הזמינה חוות דעת ועוד טרם שהיא דנה בה, היא כבר מפורסמת לציבור כהחלטה מחייבת.</p><p>בפרק הסיום של חוות הדעת מציעה התנועה למשילות ודמוקרטיה הסדר חדש לבחירת הנציב לפיו תבחר הממשלה והעומד בראשה מועמד אחד או יותר לתפקיד והמועמד שיבחר יעמוד לשימוע בפורום ציבורי פרלמנטרי (למשל אחת מועדות הכנסת) ומועמדותו תאושר במליאת הכנסת. הכותבים מציינים כי הסדר זה דומה להסדר הנוהג בארה\"ב והוא <strong>הולם את הוראות החוק ואת עקרונות האיזונים והבלמים המחייבים הפרדה בין הרשויות מחד ומשילות שלטונית מאידך</strong>.</p>","paper":"papers/חוות דעת נגדית מינוי נציב /paper.pdf","title":"\"לא חוקי ומנוגד לכללי האתיקה\" - הגשנו חוות דעת נגדית לזו של היועמ\"שית בעניין הליך מינוי נציב שירות המדינה"}