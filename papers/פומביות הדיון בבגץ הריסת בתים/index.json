{"id":"%D7%A4%D7%95%D7%9E%D7%91%D7%99%D7%95%D7%AA%20%D7%94%D7%93%D7%99%D7%95%D7%9F%20%D7%91%D7%91%D7%92%D7%A5%20%D7%94%D7%A8%D7%99%D7%A1%D7%AA%20%D7%91%D7%AA%D7%99%D7%9D","type":"papers","seo":{},"en":{},"date":"2021-06-16","body":"<p>בידי הרשות השופטת הופקד כח רב. הכח לפרש את דברי החקיקה ואת הנורמות המשפטיות הנוהגות במדינה, ולהחילם על מקרים המובאים בפני בית המשפט. פרשנות שכזו, מן ההכרח יש בה מן היצירה, וכדברי נשיא בית המשפט בדימוס, אהרון ברק: \"הציבור צריך להיות מודע לכך ששפיטה אינה רק גילוי, שיש בה יצירה, וכי יצירה זו היא מוגבלת ולגיטימית, וכי המחוקק רשאי תמיד, אם היא אינה נראית לו, לשנותה\" המחקר שלפניכם מראה כי הליכי היצירה השיפוטית במדינת ישראל, בניגוד להליכי החקיקה וחקיקת המשנה, מתרחשים הרחק מעיני הציבור. ויודגש, אין המדובר רק על הציבור הרחב, שהשפה המשפטית זרה לו. הדיון הפרשני-משפטי ועיצובו על ידי בית המשפט חסוי גם מעיני שרי הממשלה, חברי הכנסת, חוקרי האקדמיה, עורכי הדין והתקשורת.</p><p>מטרת מחקר זה הינה להדגים באמצעות מקרה מבחן, תוך סקירת כלל פסקי הדין שניתנו בנושא הריסת בתים על פי תקנה 111 לתקנות ההגנה )שעת חירום( 1191 , שינוי מהותי שיזם בית המשפט העליון בדין הנוהג בישראל וביישומו בפועל. שינוי זה, אין לו זכר במידע הגלוי לציבור.</p><p>במחקר ניתן לראות כיצד השפיע בית המשפט העליון על מסקנותיה של וועדת שני, שפעלה בעת שתיקי הריסת בתים נידונו בבג\"ץ, והוביל להפסקת הריסת הבתים למשך ארבע שנים, ללא שהשאלה המשפטית נידונה לגופה. מלבד הבעייתיות שבפיתוח חריג של המשפט החוקתי והמנהלי והפגיעה בעקרונות היסוד של מדינת ישראל הנגרמים כתוצאה משימוש בדרך לא רשמית לשינוי מדיניות, מדובר אף בהפרה מתמשכת של חוק בתי המשפט, המחייב רישום פרוטוקול המשקף את הדיון. המחקר קורא לחייב את פרסום דיוני בית המשפט העליון, ובמיוחד בשבתו כבג\"ץ, לציבור הרחב, בדומה להסדר הנוהג בכנסת ובוועדותיה השונות.</p>","paper":"papers/פומביות הדיון בבגץ הריסת בתים/paper.pdf","title":"מחקר - פיתוח חריג של המשפט: עקרון פומביות הדיון בבג\"ץ- הריסת בתים כמקרה מבחן"}